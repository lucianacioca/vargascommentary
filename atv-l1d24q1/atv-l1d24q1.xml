<?xml version="1.0" encoding="UTF-8"?>
<?xml-model href="https://raw.githubusercontent.com/lombardpress/lombardpress-schema/develop/src/1.0/out/critical.rng" type="application/xml" schematypens="http://relaxng.org/ns/structure/1.0"?>
<?xml-model href="https://raw.githubusercontent.com/lombardpress/lombardpress-schema/develop/src/1.0/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
	<teiHeader>
		<fileDesc>
			<titleStmt>
				<title>Liber I, Distinctio 24, Quaestio 1</title>
				<author>Alphonsus Toletanus Vargas</author>
				<editor>Luciana Cioca</editor>
				<respStmt>
					<name>Jeffrey C. Witt</name>
					<resp>TEI Encoder</resp>
				</respStmt>
			</titleStmt>
			<editionStmt>
				<edition n="0.0.0-dev">
					<date when="2016-09-15">September 15, 2016</date>
				</edition>
			</editionStmt>
			<publicationStmt>
				<authority>THESIS project</authority>
				<availability status="free">
					<p>Public Domain</p>
				</availability>
			</publicationStmt>
			<sourceDesc>
				<listWit>
					<witness xml:id="P" n="Paris1490">Paris1490</witness>
				</listWit>
			</sourceDesc>
		</fileDesc>
		<encodingDesc>
			<variantEncoding method="parallel-segmentation" location="internal"/>
			<schemaRef n="lbp-critical-1.0.0"
				target="https://raw.githubusercontent.com/lombardpress/lombardpress-schema/master/src/1.0/critical.rng"> </schemaRef>
			<editorialDecl>
				<p>Encoding of this text has followed the recommendations of the LombardPress 1.0.0
					guidelines for a critical edition</p>
			</editorialDecl>
		</encodingDesc>
		<revisionDesc status="draft">
			<listChange>
				<change when="2016-09-02" who="#JW" status="draft" n="0.0.0">
					<p>Created file for the first time.</p>
				</change>
			</listChange>
		</revisionDesc>
	</teiHeader>
	<text xml:lang="la">
		<front>
			<div xml:id="includeList">
				<xi:include
					href="https://bitbucket.org/lombardpress/lombardpress-lists/raw/master/workscited.xml"
					xpointer="worksCited"/>
				<xi:include
					href="https://bitbucket.org/lombardpress/lombardpress-lists/raw/master/Prosopography.xml"
					xpointer="prosopography"/>
			</div>
			<div xml:id="starts-on">
				<pb ed="#P" n=""/>
				<cb ed="#P" n=""/>
			</div>
		</front>
		<body>
			<div xml:id="atv-l1d24q1">
				<head>Liber I, Distinctio 24, Quaestio 1</head>


				<p>Sic diligenter inquiri oportet circa distinctionem istam 24 in qua <name>Magister</name>
					inquirit quid significetur cum dicitur tres persone, quero: utrum trinitas personarum in
					divinis sit verus numerus. </p>
				<div type="rationes-principales">
					<head>Rationes principales</head>
					<p>Et videtur primo quod non, quia verus numerus est accidens reale, cum sit species
						quantitatis, ut patet in <title>Predicamentis</title>. Sed trinitas personarum in
						divinis non est accidens reale, quia in Deo non est realiter accidens, cum sit omnino
						simplex.</p>

					<p>Contra: quecumque vera trinitas, sicut et quicumque verus ternarius, est species
						numeri, et per consequens verus numerus, sed trinitas personarum in divinis est vera
						trinitas; ergo etc.</p>
				</div>
				<div>
					<head>Divisio quaestionis</head>
					<p>In ista questione primo ponam unius termini declarationem, secundo conclusiones. Tertio
						movebo dubia. Quarto respondebo.</p>
				</div>
				<div type="articulus">
					<head>Articulus primus</head>
					<p>Quantum ad primum: terminus declarandus est nu-[132vb]-merus, pro cuius declaratione
						notandum quod numerus potest accipi dupliciter, stricte scilicet et communiter. Numerus
						stricte acceptus est multitudo sive pluralitas quantorum seu quantitatum, et numerus sic
						sumptus est in determinato genere et determinata specie. Est enim species subalterna
						quantitatis discrete, ut patet in <title>Predicamentis</title>. Numerus vero communiter
						acceptus est multitudo sive pluralitas entium sive entitatum quecumque sit illa, et
						numerus sic sumptus non est in aliquo genere determinato, sed est transcendens secundum
						quod ens dividitur in unum et multa. Primus numerus comparatur ad secundum, sicut
						inferius ad superius, quia omnis numerus quantorum seu quantitatum est numerus entium
						seu entitatum, sed non econverso, et de utroque potest intelligi positio etc.</p>
				</div>
				<div type="articulus">
					<head>Secundus articulus</head>
					<p>Quantum ad secundum. </p>
					<div>
						<head><supplied>Conclusio prima</supplied></head>

						<p>Prima conclusio est quod numerus sumptus primo modo solum reperitur in rebus
							corporalibus seu materialibus. </p>

						<p>Ista conclusio patet, quia numerus sic sumptus non reperitur nisi in rebus habentibus
							quantitatem, sed sola corporalia seu materialia sunt huiusmodi; ergo etc. </p>
					</div>
					<div>
						<head><supplied>Conclusio secunda</supplied></head>

						<p>Secunda conclusio est quod numerus secundo modo dictus reperitur non solum in rebus
							materialibus seu corporalibus, sed etiam spiritualibus. Et hoc est evidens, quia
							ubicumque reperitur vera pluralitas rerum adinvicem distinctarum, ibi reperitur
							numerus secundo modo, sed talis pluralitas reperitur non solum in rebus corporalibus
							et materialibus, sed etiam spiritualibus, ut patet; ergo etc. </p>

						<p>Et confirmatur, quia ubicumque est verus ternarius, verus senarius, et sic de ceteris
							speciebus numeri, ibi est verus numerus primo et secundo modo dictus, sed in rebus
							spiritualibus est verus ternarius etc., non minus quam in rebus corporalibus et
							materialibus. Ternarius enim angelorum vel animarum non minus est ternarius quam
							hominum vel caprarum, et similiter de ceteris speciebus. Numerus igitur in rebus
							spiritualibus est verus numerus primo vel secundo modo sumptus, sed non primo, ut
							patet ex conclusione precedenti, ergo secundo.</p>
					</div>
					<div>
						<head>
							<supplied>Conclusio tertia</supplied>
						</head>

						<p>Tertia conclusio est quod trinitas personarum in divinis non est numerus primo modo.
							Et hoc sequitur ex prima, quia numerus sic sumptus non reperitur nisi in rebus
							corporalibus seu materialibus, sed persone divine non sunt huiusmodi; ergo.
							Confirmatur, quia omnis talis numerus est vera quantitas, igitur ubi non est
							quantitas, ibi non est numerus sic sumptus, sed in divinis non est quantitas, ut patet
							per <name>beatum Augustinum</name> V <title>De Trinitate</title>, capitulo 2; ergo
							etc.</p>

						<p>Ad istum intellectum loquitur <name>Ambrosius</name> I <title>De Trinitate</title>
							dicens quod in Deo non est numerus nec est quantitas, et allegatur a
								<name>Magistro</name> in distinctione precedenti. </p>
					</div>
					<div>
						<head><supplied>Conclusio quarta</supplied></head>

						<p>Quarta conclusio est quod trinitas personarum in divinis est vere numerus sic sumptus
							secundo modo. Et videtur hec satis clara secundum predicta, tum quia numerus sic
							sumptus non repugnat spiritualibus rebus, ut patet ex secunda conclusione, tum quia
							talis trinitas est vera pluralitas rerum adinvicem distinctarum. </p>

						<p>Ad istum intellectum loquitur <name>Damascenus</name> libro III, capitulo 5, dicens
							quod tres hypostases sancte trinitatis indistanter divise sunt et numerantur. Numerus
							tamen divisionem vel distantiam, vel decisionem, vel alienationem, vel incisionem non
							operatur in eis, ut patet. <name>Damascenus</name>, concedit ibi numerum etc. Et hoc
							de secundo.</p>
					</div>
				</div>
				<div type="articulus">
					<head>Tertius et quartus articulus</head>

					<p>Quantum ad tertium et quartum articulos contra conclusiones istas sunt diverse
						opiniones doctorum, sed quia magis sunt vocales quam reales eo quod quidam volunt vocare
						numerum illud quod aliquando dicunt numerum et disputatio vocalis non est multum utilis
						ubi constat de rebus supersedeo ad presens. Alibi enim intendo videre que sit ratio
						formalis numeri et utrum numerus sit vera res extra animam a rebus numeratis realiter
						distincta. [133ra] </p>
				</div>
				<div>
					<head>Ad argumenta</head>

					<p>Ad rationes principales patet quid dicendum, quia prima probat tertiam conclusionem et
						secunda probat quartam conclusionem, ut patet ex dictis.</p>
				</div>


			</div>
		</body>
	</text>
</TEI>
