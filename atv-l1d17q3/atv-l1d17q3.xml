<?xml version="1.0" encoding="UTF-8"?>
<?xml-model href="https://raw.githubusercontent.com/lombardpress/lombardpress-schema/develop/src/1.0/out/critical.rng" type="application/xml" schematypens="http://relaxng.org/ns/structure/1.0"?>
<?xml-model href="https://raw.githubusercontent.com/lombardpress/lombardpress-schema/develop/src/1.0/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
	<teiHeader>
		<fileDesc>
			<titleStmt>
				<title>Liber I, Distinctio 17, Quaestio 3</title>
				<author>Alphonsus Toletanus Vargas</author>
				<editor>Luciana Cioca</editor>
				<respStmt>
					<name>Jeffrey C. Witt</name>
					<resp>TEI Encoder</resp>
				</respStmt>
			</titleStmt>
			<editionStmt>
				<edition n="0.0.0-dev">
					<date when="2016-09-14">September 14, 2016</date>
				</edition>
			</editionStmt>
			<publicationStmt>
				<authority>THESIS project</authority>
				<availability status="free">
					<p>Public Domain</p>
				</availability>
			</publicationStmt>
			<sourceDesc>
				<listWit>
					<witness xml:id="P" n="Paris1490">Paris1490</witness>
				</listWit>
			</sourceDesc>
		</fileDesc>
		<encodingDesc>
			<variantEncoding method="parallel-segmentation" location="internal"/>
			<schemaRef n="lbp-critical-1.0.0"
				target="https://raw.githubusercontent.com/lombardpress/lombardpress-schema/master/src/1.0/critical.rng"> </schemaRef>
			<editorialDecl>
				<p>Encoding of this text has followed the recommendations of the LombardPress 1.0.0
					guidelines for a critical edition</p>
			</editorialDecl>
		</encodingDesc>
		<revisionDesc status="draft">
			<listChange>
				<change when="2016-09-02" who="#JW" status="draft" n="0.0.0">
					<p>Created file for the first time.</p>
				</change>
			</listChange>
		</revisionDesc>
	</teiHeader>
	<text xml:lang="la">
		<front>
			<div xml:id="includeList">
				<xi:include
					href="https://bitbucket.org/lombardpress/lombardpress-lists/raw/master/workscited.xml"
					xpointer="worksCited"/>
				<xi:include
					href="https://bitbucket.org/lombardpress/lombardpress-lists/raw/master/Prosopography.xml"
					xpointer="prosopography"/>
			</div>
			<div xml:id="starts-on">
				<pb ed="#P" n=""/>
				<cb ed="#P" n=""/>
			</div>
		</front>
		<body>
			<div xml:id="atv-l1d17q3">
				<head>Liber I, Distinctio 17, Quaestio 3</head>


				<p>Tertio quero utrum caritas augeatur per additionem partis ad partem, utraque parte
					remanente.</p>
				<div type="rationes-principales">
					<head>Rationes principales</head>
					<p>Et videtur primo quod non, quia, si caritas sic augeretur per additionem partis ad
						partem utraque remanente, sequeretur quod caritas non augeretur, et sic augeretur et non
						augeretur, quod est aperta contradictio. Consequentia probatur, quia non augeretur pars
						precedens, quia illa non fit maior quam primo fuerit. Ex hoc enim quod aliquid additur
						alteri non fit cui additur maius quam prius, nec augeretur pars sequens, quia non
						prefuit in principio augmentationis, nec fuit mota augmentatione, nec augmentatione, nec
						augeretur aggregatum ex utrisque propter eandem rationem, nec quia fuit in principio
						augmentationis sicut nec pars sequens, nec in tota augmentatione, et per consequens
						caritas non augeretur.</p>

					<p>Contra, quia, sicut est in augmento quantitativo, ita videtur esse in augmento
						qualitativo, sed augmentum quantitativum sit per additionem partis ad partem utraque
						parte remanente; ergo et augmentum qualitativum cuiusmodi est augmentum caritatis vel
						cuiuscumque forme intensibilis sit per additionem partis ad partem utraque parte
						remanante. Maior videtur mota et minor apparet, nam augmentum quantitativum sit corporeo
						adveniente, ut patet I <name>De generatione</name>, cum ergo corpus magnum augeatur per
						additionem parve quantitatis, utputa per additionem unius grani milii vel quantitas
						precedens manet vel corrumpitur. Si manet, habetur propositum, scilicet quod augmentum
						quantitativum sit per additionem partis ad partem utraque parte remanente. Si vero detur
						quod corrumpatur, sequitur quod cum corpus magnum au-[114ra]-getur per quantitatem unius
						grani milii quod tota quantitas precedens destruitur et non manet nisi quantitas unius
						grani milii, sed cum magnum transmutatur a quantitate magna ad quantitatem unius grani
						milii, tunc non augetur, sed minuitur, igitur, si in augmento quantitativo quantitas
						precedens corrumperetur, sequitur quod illud quod augeretur non augeretur, sed magis
						diminueretur, quod est evidenter falsum.</p>
				</div>
				<div>
					<head>Divisio quaestionis</head>
					<p>In ista questione erunt quattuor articuli. Primo ponam dubitationis materiam et
						occasionem, secundo quattuor conclusiones. Tertio movebo dubia. Quarto respondebo.</p>
				</div>
				<div type="articulus">
					<head>Articulus primus</head>

					<p>Ad primum est advertendum quod dupliciter potest intelligi caritatem vel aliam formam
						intensibilem augeri per additionem partis ad partem. Uno modo, quia pars additur parti
						sicut in augmento vini vel aque. Videmus sensibiliter quod una pars alteri additur. Alio
						modo, quia pars addit ad partem, id est supra partem, sicut videmus in augmento dierum
						quod dies additur ad diem id est supra diem, quia dies una est maior alia. Et iuxta
						membra huius distinctionis sunt circa materiam istam due solemnes oppositiones que
						reddunt questionem illam merito dubitabilem. Dicunt enim aliqui quod caritas et
						universaliter omins forma intensibilis augetur, quia pars additur parti sic quod ex
						utraque parte simul una forma perfectior sive maior intensive, sicut videmus aquam
						augeri, quia ex duabus aquis, quarum una additur alteri, sit una extensive et secundum
						istam opinionem caritas et universaliter omnis forma intensibilis augetur per additionem
						partis ad partem utraque remanente. Quidam vero dicunt quod nec caritas nec aliqua forma
						intensibilis augetur, quia pars additur parti, sed pars addit supra partem, id est quia
						pars sive gradus forme perfectior succedit in subiecto parti sive gradui forme minus
						perfecto, sicut videmus dies augeri, quia maior succedit minori et secundum istam
						opinionem nulla forma intensibilis augetur per additionem partis ad partem utraque parte
						remanante, quia in augmento cuiuslibet tota forma prima corrumpitur et alia perfectior
						generatur. Primam continens in virtute diversitas igitur harum opinionum et difficilia
						motiva eorum que inferius adduceretur reddunt questionem propositam non solum dubiam,
						sed valde difficilem.</p>
				</div>
				<div type="articulus">
					<head>Secundus articulus</head>
					<div>
						<head><supplied>Conclusio prima</supplied></head>

						<p>Quantum ad secundum: prima conclusio est quod in augmento caritatis non corrumpitur
							caritas preexistens, nec in augmento bonitatis bonitas preexistens, et sic de ceteris
							formis permanentibus intensibilibus quibuscumque. Istam conclusionem deduco primo de
							aliis formis a caritate, secundo de caritate. </p>

						<p>De aliis arguo primo sic: si in augmento caritatis corrumperetur calor precedens,
							sequitur quod ignis unius gradus posset causare calorem in quocumque gradu vel quod
							augmentum caloris non esset augmentum caloris, quorum quodlibet est impossibile et
							evidenter falsum. Consequentiam deduco, pro cuius deductione pono quod ignis 10
							graduum causet calorem 10 graduum in aliquo subiecto et quod ignis unius gradus
							augmentet calorem illum per unum gradum, quod est bene possibile. Isto casu possibili
							posito quero an calor ille preexistens 10 graduum corrumpatur vel non. Si non, habetur
							propositum principale quod in augmento caloris non corrumpitur calor precedens. Si
							sic, quero ulterius an in subiecto illo posito casu dato. Sit calor 11 graduum, autem
							non. Si sic, sequitur quod ignis unius gradus causaverit calorem 11 graduum. Ista
							consequentia patet, quia calor ille 11 gra-[114rb]-duum qui nunc conceditur esse in
							subiecto illo est noviter causatus ex quo primus fuit totaliter corruptus et non nisi
							ab igne unius gradus, quia pono quod pro tunc nil aliud causaverit calorem in illo
							subiecto, et per consimilem rationem probabitur quod ignis ille poterit causare
							calorem in quocumque gradu que fuit prima pars consequentis. Si vero dicatur quod casu
							isto posito calor ille non erit 11 graduum, patet quod calor ille non fuit
							augmentatus, quia primo erat 10 graduum, et per consequens augmentum caloris non erit
							augmentum caloris que erat secunda pars consequentis, et ulterius pari ratione qua
							calor ille non esset 11 graduum, nec 10, quia, sicut repugnant igni unius gradus
							causare calorem 11 graduum, ita repugnat sibi causare calorem 10 graduum, et per
							consequens augmentatio caloris non solum non esset augmentatio, immo esset diminutio
							caloris, quod est contradictio manifesta. Et confirmatur, quia, si in augmento caloris
							non manet gradus precedens, sequitur quod ignis 10 graduum, immo 100 vel 1000, non
							posset causare calorem ita perfectum quin ignis unius gradus posset causare
							perfectiorem, quod nullus sane mentis diceret. Consequentiam probo ut prius uno
							addito. Pono namque quod ignis 10 graduum causet calorem perfectiorem quam potest et
							sit calor ille 10 graduum gratia exempli et quod ignis unius gradus augmentet illum
							calorem per unum gradum ut prius. Quo posito sequitur per deductionem precedentem quod
							ignis unius gradus causaverit calorem 11 graduum vel quod calor non sit augmentatus,
							quod est contra positum, et per consequens ignis 10 graduum non potuit causare calorem
							ita perfectum quin ignis unius gradus causaverit perfectiorem et similiter potest
							argui de igne 100 vel 1000 graduum; ergo etc.</p>

						<p>Secundo ad principale sic: in remissione forme non corrumpitur tota forma precedens,
							igitur nec in eius intensione et, si in intensione non corrumpitur tota forma
							precedens, evidens est quod nec aliquid eius, et per consequens tota manet. Prima
							consequentia patet, quia non minus manet tota forma precedens in intensione quam in
							eius remissione etiam per tenentes conclusionem oppositam. Antecedens vero a quo
							dependet tota deductio probatur. </p>

						<p>Primo sic: ponatur quod una forma contraria remittat aliam, utpote calor frigiditatem
							in uno gradu vel duobus. Et tunc quero an tota frigiditas illa corrumpatur aut non. Si
							non, patet quod in remissione forme non corrumpitur forma precedens, quod fuit
							antecedens declarandum. Si sic, quero ulterius an noviter causetur aliqua frigiditas
							vel non. Si non, sequitur quod remissio frigiditatis in uno gradu vel duobus non erit
							remissio frigiditatis, sed totalis corruptio et amotio ipsius a subiecto, et per
							consequens fridigum nunquam poterit remitti in aliquo gradu quin totaliter desinat
							esse frigidum, cuius oppositum experientia manifestat. Si sic, cum illa frigiditas
							noviter causata non causetur a Deo, nec a celo, nec ab aliquo alio, quia pono quod pro
							tunc nil aliud a calore causet frigiditatem, sequitur quod calor oppositus per se
							causabit frigiditatem, quod est omnino impossibile. </p>

						<p>Secundo sic: possibile est voluntatem per actum suum remittere actum intellectus. Hoc
							patet, quia potest ipsum totaliter corrumpere ammovendo intellectum ab eo. Ponatur
							ergo inesse de facto et arguo sic: hec volitio remissiva intellectionis necessario
							presupponit intellectionem aliquam priorem, igitur intellectio illa que ponitur
							remitti per eam non corrumpitur tota. Consequentia est clara, quia talis volitio non
							necessario presupponit aliquam intellectionem priorem aliam ab intellectione que
							remittitur per ipsam. Antecedens vero probatur, quia hec volitio necessario
							presupponit aliquam intellectionem, aliter voluntas posset ferri in incognitum, quod
							est contra <name>beatum Augustinum</name> X [114va] <title>De Trinitate</title> per
							totum, nec aliquam posteriorem que sequatur ipsam patet de se ergo aliquam priorem que
							precedit.</p>

						<p>Tertio ad principale sic: sensibiliter apparet quod, si una candela illuminante aerem
							alicuius domus apponatur alia fit lumen intensius, ponatur quod aliqua candela
							illuminante aerem ponatur alia tante virtutis precise ad illuminandum aerem, sicut
							prima vel minoris et quero an lumen preexistens causatum a prima candela corrumpatur
							vel non. Si non, propositum, quia sequitur quod ex intensione luminis non corrumpitur
							lumen preexistens. Si sic, sequuntur duo inconvenientia manifesta. Primum est quod
							opposita secunda candela lumen non esset intensius, quod est contra positum et contra
							sensum. Consequentia patet, quia secunda candela non causat, nec causare potest
							perfectius lumen quam prima, cum sit tante virtutis precise ex supposito vel minoris,
							igitur, si lumen preexistens causatum a prima eorum pariter secunda illuminante aerem,
							evidens est quod lumen non erit intensius quam prius erat.</p>

						<p>Secundum est quod subtracta candela manente tantum secunda lumen non esset remissius,
							cuius oppositum patet ad sensum. Consequentia est clara, quia, si lumen causatum a
							prima candela corrumpitur adveniente secundam ad ammotionem, non sequitur remissio
							luminis. Patet igitur assumpra conclusio de aliis formis a caritate. De caritate vero
							probo conclusionem. </p>

						<p>Primo sic: possibile est caritatem augeri priori caritate manente, igitur credendum
							est ipsam sic augeri de facto. Antecedens patet, quia caritas potest augeri sicut
							cetere forme que, ut patet ex dictis, augentur priori forma manente. Consequentia
							probatur, quia cum Deus et natura nil faciant frustra. non est credendum in augmento
							caritatis Deum facere aliquid frustra, sed frustra annichilaret caritatem precedentem.
							Si caritas potest augeri ipsa manente, ergo etc. Et confirmatur, quia, si caritas
							potest augeri sicut cetere forme priores caritate manente cum ratio non convincat
							oppositum, nec auctoritas credendum est sic fieri.</p>

						<p>Secundo sic: impossibile est quod in eodem instanti in quo viator per actum caritatis
							meretur sue caritatis augmentum augetur sibi caritas. Quo posito quero an caritas
							preexistens desinat esse pro eodem instanti vel non. Si non, propositum, quia sequitur
							quod gradus caritatis adveniens et precedens sunt simul pro eodem instanti, et pari
							ratione potuerunt simul esse pro toto tempore. Si sic, cum actus ille quo meretur non
							sit meritorius nisi per caritatem precedentem, si in illo instanti non sit caritas
							precedens, actus ille qui ponitur meritorius, non esset meritorius, quod
							contradictionem implicat. Forte dicetur ad istam rationem quod Deus non potest augere
							caritatem in illo instanti in quo habetur actus meritorius quo quis meretur sue
							caritatis augmentum. Sed ad veritatem hec evacuatio est nulla, quia dicere quod Deus
							non potest augere caritatem pro illo instanti est ad placitum et sine ratione dictum,
							quia, si ponatur in esse nulla, sequitur contradictio nisi aliquis vellet pro libito
							voluntatis fingere contradictionem. Et confirmatur, quia, si augmentum caritatis fiat
							in instanti et Deus non possit augere caritatem in illo instanti in quo quis meretur
							sue caritatis augmentum, sequitur quod in alio et cum inter quecumque duo instantia
							sit tempus medium, sequitur quod Deus non poterit augere caritatem illius quin
							necessario transierit aliquod tempus, quod non videtur bene dictum.</p>
					</div>
					<div>
						<head><supplied>Conclusio secunda</supplied></head>

						<p>Secunda conclusio est quod caritas et universaliter omnis forma intensibilis augetur
							per acquisitionem nove realitatis sive nove partis eiusdem forme. Istam conclusionem
							deduco. </p>

						<p>Primo sic: terminus ad quem cuiuslibet motus realis est aliquid reale. Hoc
							pa-[114vb]-tet, quia motus, secundum <name>Aristotelem</name> III et VII
								<title>Physicorum</title>, specificatur a termino ad quem, quod non esset verum nisi
							terminus ad quem in omni motu reali esset aliquid reale, sed motus augmenti caritatis
							terminus ad quem est realis et cuiuslibet alterius forme realis est vere realis,
							igitur eius terminus motus non est aliqua realitas se tenens a parte subiecti, utputa
							dispositio subiecti vel radicatio forme in subiecto, ut patet ex prima questione huius
							distinctionis, nec est realitas sive pars forme precedens, quia impossibile est
							terminum ad quem alicuius motus precedere motum, igitur est aliqua realitas sive pars
							forme noviter acquisite.</p>

						<p>Confirmatur, quia impossibile est esse motum sine termino, cum non sit nisi via ad
							terminum, igitur impossibile est esse motum realem sine termino reali, sed motus
							augmenti sive intensionis forme est motus realis, igitur eius terminus est realis, sed
							eius terminus est aliqua qualitas et non dispositio subiecti, nec participatio
							qualitatis aliter alteratio non esset motus ad qualitatem et non qualitas precedens,
							ut patet ex dictis, ergo aliqua qualitas adveniens, et sic propositum.</p>

						<p>Confirmatur ulterius, quia per omnem motum realem acquiritur aliquid reale, ut patet
							ex dictis universaliter, igitur illud reale quod acquiritur in motu augmenti et
							intensionis forme est realitas sive pars precedens, autem alia. Non prima, quia illa
							est iam acquisita, igitur alia, quia illa est secundum quam sit intensio forme.
							Sequitur quod forma vere intenditur per acquisitionem nove partis sive nove realitatis
							eiusdem.</p>

						<p>Secundo, ad principale sic: nulla forma denominans aliquod subiectum denominatione
							intrinseca et formali potest ipsum secundum magis et minus denominare nisi facta reali
							mutatione in ipsa vel in subiecto. Hoc patet, quia, si forma et subiectum se habent
							eodem modo, eodem modo subiectum denominabitur. Non enim est aliqua ratio quare nunc
							denominetur aliter quam prius, sed caritas et omnis forma intensibilis denominat
							subiectum in quo est secundum magis et minus denominatione intrinseca et formali, ergo
							necesse est quod fiat aliqua realis mutatio in aliquo ipsorum. Sed hec mutatio non
							est, nec potest esse in aliquo subiecto, ut patet ex dictis, ergo est in forma. Sed
							realis mutatio non potest esse in forma ad propositum assignari nisi una pars eius
							acquiratur; ergo etc.</p>

						<p>Tertio sic: implicatio contradictionis est quod aliquid de novo realiter perficiatur
							nisi adveniente reali aliquo ipsum perficiente, aliter posset dici quod materia
							perficitur realiter sine realitate adveniente, et sic tolleretur omnis via ad
							probandum distinctionem realem inter materiam et formam. Sed caritas intensa realiter
							perficitur non est dubium, ergo necesse est novam realitatem advenire ipsam
							perficientem. Et confirmatur, quia impossibile est quod idem sit realiter perfectius
							se ipso. Constat quod forma intensa est realiter perfectior remissa, igitur
							impossibile est quod sint idem penitus, et per consequens aliquid reale acquiritur
							intensa ratione cuius non est idem penitus, sed differens a remissa. </p>

						<p>Quarto sic: si caritas augetur et non per acquisitionem nove partis sive nove
							realitatis, sequitur quod augmentans continue caritatem continue agit, quod tamen
							nihil auget, quod est omnino impossibile, quia sequitur nihil auget, igitur nihil
							agit. Et consequentia quantum ad primam partem consequentis est clara, quia certum est
							quod augmentans continue caritatem continue agit. Quantum ad secundam partem probatur,
							quia non facit formam preexistentem, nec aliquid aliud stante supposito, igitur nihil
							agit, et sic potest argui de qualibet forma intensibili.</p>

						<p>Quinto sic: sequitur in augmento forme non acquiritur aliqua realitas nova que sit
							for-[115ra]-ma vel pars forme, igitur forma simul augetur et non augetur. Consequens
							est impossibile et implicativum contradictionis, igitur et antecedens. Consequentia
							probatur, quia illud non augetur quod non se habet aliter quam prius. Oppositum
							predicati infert oppositum subiecti, sed, si in augmento forme non acquiritur aliqua
							realitas nova que sit forma vel pars forme, tunc illa forma non se habet aliter quam
							prius; igitur, si in augmento forme non acquiritur aliqua realitas nova que sit forma
							vel pars forme, illa non augetur et tamen ponitur augeri, igitur simul augetur et non
							augetur.</p>

						<p>Sexto sic: omne excedens aliud per aliquid excedit illud, sed, si duo calores sint
							nunc sub gradibus equalibus et unus eorum intendatur, altero non intenso calor
							intensus excedit non intensum, igitur per aliquid excedit ipsum, sed non excedit ipsum
							in aliqua realitate vel in parte caloris que prefuit, quia in illa est equalis et ex
							supposito, igitur necessario excedit ipsum in aliqua realitate vel parte caloris
							acquisita de novo, et per consequens necesse quod in augmento caloris noviter
							acquiratur aliqua realitas vel aliqua pars caloris.</p>

						<p>Ultimo sic: si sint Petrus et Paulus habentes caritatem omnino sub gradibus equalibus
							et intendatur caritas Petri caritate Pauli sub eodem gradu manente, certum est quod
							Petrus esset magis charus et acceptus Deo quam Paulo. Ratio huius est, quia prius
							erant equaliter chari et accepti Deo, quia habentes caritates omnino equales et nunc
							Petrus est magis acceptus Deo quam prius, quia eius caritas est intensior. Paulus
							autem non, quia caritas eius sub eodem gradu manet quo prius. Tunc sic: caritas Petri
							stante supposito habet aliquid intrinsece de natura caritatis quam prius non habuit
							vel non. Si sic, cum nihil sit intrinsecum caritati nisi caritas vel pars caritatis,
							sequitur quod cum caritas intenditur acquiritur nova caritas vel nova pars caritatis,
							quod est propositum. Si non, sequitur quod Petrus et Paulus sunt equaliter chari et
							accepti Deo et tamen Petrus est magis charus et acceptus Deo quam Paulus, quod est
							impossibile et implicans contradictionem.</p>

						<p>Ista consequentia probatur, quia, si caritas Petri non habet aliquid intrinsece de
							natura caritatis quod prius non habuit, sequitur quod erat equalis in natura caritatis
							caritate Pauli, quia prius erat equalis ei et nihil acquisivit de natura caritatis.
							Sed sequitur quod caritas Petri est equalis caritati Pauli in natura caritatis, igitur
							Petrus et Paulus sunt equaliter chari et accepti Deo, quia habentes caritates omnino
							equales et tamen Petrus est magis charus et magis acceptus quam Paulo, quia eius
							caritas est intensior ex supposito; igitur Petrus et Paulus simul erant equaliter
							chari et accepti Deo et tamen Petrus erit magis charus et acceptus Deo quam Paulo, que
							fuit consequentia declaranda.</p>

						<p>Ex ista conclusione sequitur quod caritas et universaliter forma intensibilis, si sit
							permanens, augetur per additionem partis ad partem sive quia pars addatur parti
							utraque parte remanante quod principaliter querebatur. Deductio est evidens, quia
							caritas et universaliter omnis forma intensibilis, si sit permanens, augetur per
							acquisitionem nove partis priore non corrupta, igitur augetur per additionem partis ad
							partem utraque parte remanente. Consequentia est nota et antecedens quantum ad
							secundam partem patet ex prima conclusione et quantum ad primam patet ex secunda.</p>

						<p>Et confirmatur ista propositio ad presens dupliciter. </p>

						<p>Primo sic: ad sensum videmus quod, si una candela illuminando aerem apponatur alia,
							lumen intenditur in ipso vel igitur candela noviter apposita causat aliquod lumen in
							aere vel non. Secundum dari non potest, tum quia non posset assignari ratio cur lumen
							esset inten-[115rb]-sius nunc quam prius, tum quia ad sensum videmus quod ammota prima
							candela aer manet illuminatus, quod non esset possibile nisi candela secunda causaret
							lumen in ipso. Relinquitur ergo primum et sic propositum, quia cum lumen causatum a
							prima candela non corrumpatur, sed remaneat, ut patet ex prima conclusione, sequitur
							quod intendatur per additionem luminis noviter causati priori lumine remanente et quia
							idem iudicium est de qualibet alia forma intensibili, sequitur quod omnis talis
							intendatur per additionem partis ad partem utraque remanente.</p>

						<p>Confirmatur, quia experientia manifestat quod duo ignes, quorum quilibet sit 10
							graduum vel 20 simul agentes in stuppam equaliter distantem ab utroque, causant
							maiorem calorem in ipsa quam alter eorum precise, vel igitur uterque eorum causat
							gradum caloris in ipsa, vel non. Si sic, propositum, quia sequitur quod ex gradu et
							gradu caloris sit unus calor intensus, et per consequens calor intenditur per
							additionem gradus ad gradum sive partis ad partem remanante utraque parte, quod
							intendimus. Si non, sequitur quod illo ammoto qui non causat calorem in stuppa calor
							stuppe non remittetur, cuius oppositum patet ad sensum. Et ulterius non apparet aliqua
							ratio quare unus causabit calorem et alius non, cum sint equalis et inequali distantia
							ex supposito.</p>

						<p>Ultimo sic: caritas intensa habet plures gradus caritatis quam caritas remissa,
							igitur caritas intenditur per additionem gradus ad gradum utroque remanente.
							Consequentia nota. Oppositum enim consequentis infert oppositum antecedentis, quia
							sequitur caritas non intenditur per additionem gradus ad gradum utroque remanente,
							igitur ex gradu et gradu caritatis non sit caritas intensior, ergo caritas intensa non
							habet plures gradus caritatis quam caritas remissa, quod est oppositum antecedentis.
							Sed antecedens probatur, quia, si detur oppositum, sequitur quod caritas Christi non
							fuit intensior caritate lini, quod non videtur ab aliquo catholico concedendum. Ista
							consequentia patet, quia caritas Christi non est maior caritate lini, igitur nec
							melior. Dicit <name>beatus Augustinus</name> VI <title>De Trinitate</title>, capitulo
							22, de parvis, quod in his que non mole magna sunt, hoc est maius esse, quod est
							melius esse, sed, si detur oppositum antecedentis, evidenter sequitur quod caritas
							Christi in natura caritatis non sit maior caritate lini. </p>

						<p>Tertia conclusio principalis est quod pars sive realitas adveniens in augmento
							caritatis et cuiuslibet alterius forme intensibilis realiter distinguitur a priori. </p>

						<p>Probatur primo sic: implicatio contradictionis est quod aliqua realitas sit realiter
							prior non solum nam sed etiam duratione eo quod est idem realiter cum ipsa, sed
							realitas forme precedentis est realiter prior realitate adveniente non solum natura,
							sed etiam duratione, igitur ista realiter non est illa et quelibet earum est forma
							intensa, igitur realiter distinguitur in ipsa. Nec valet si dicatur quod nulla istarum
							realitatum est in actu, sed in potentia tantum cum sint partes unius forme, quia esse
							sic in potentia non impedit distinctionem realem aliter duo semipalmi non
							distinguerentur in palmo, quod est evidenter falsum. </p>

						<p>Secundo ad principale sic: illa non sunt idem realiter, quorum unum potest realiter
							esse altero non existente. Hoc patet per primum principium complexum. Et, si negatur,
							perit omnis via probandi distinctionem realem inter quecumque, sed realitas forme
							precedentis potest realiter esse alia realiter non existente, quia per modum
							remissionis potest ab ipsa totaliter separari; ergo etc. Et confirmatur, quia quod pro
							aliqua mensura est vel fuit et non est vel non fuit idem realiter cum aliquo pro nulla
							mensura est idem realiter, cum ipso. Sed rea-[115va]-litas forme precedentis pro
							aliqua mensura fuit pro qua non fuit idem realiter cum sequente, quia ante forme
							intensionem realitas precedens fuit, et tamen non fuit idem realiter cum sequente,
							quia nondum erat.</p>

						<p>Tertio sic: vel quelibet istarum realitatum est idem realiter, cum tota forma, vel
							non. Si sic, sequitur quod totum reale sit idem realiter cum sua parte, quod est
							impossibile. Si non, igitur una earum realitatum non est idem realiter cum alia, quia
							non dividitur a toto nisi ratione alterius.</p>

						<p>Ultima conclusio est quod pars sive realitas adveniens in augmento caritatis et
							cuiuslibet alterius forme intensibilis sunt eiusdem speciei specialissime cum priori
							et universaliter omnes partes caritatis. Probatur sic: si pars adveniens in augmento
							caritatis non esset eiusdem rationis specifice cum precedente, sequeretur quod caritas
							intensa non esset eiusdem speciei cum caritate remissa. Consequens est falsum etiam
							secundum omnes, igitur et antecendes. Consequentia probatur, quia constitutum ex
							duobus alterius et alterius rationis non est eiusdem rationis specifice cum aliquo
							ipsorum, sicut patet de homine respectu anime et corporis et similibus. Et
							confirmatur, quia, si pars adveniens in augmento caritatis esset alterius rationis a
							precedente, vel faceret aliquid per se unum cum ipsa, vel non. Si non, caritas intensa
							non esset aliquid per se unum, quod non est verum. Si sic, necessario caritas intensa
							variaret speciem, quia aliquid esset essentiale caritatis intense, quod tamen non
							eiusdem rationis esset essentiale caritatis remisse.</p>

						<p>Secundo sic: ex duobus accidentibus diversarum rationum, quorum neutrum alterum
							informat, non constituitur essentia per se una. Patet de se, sed gradus precedens et
							adveniens in augmento forme sunt duo accidentia, quorum neutrum alterum informat
							secundum omnes, et ex ipsis constituitur essentia per se una, aliter forma intensa non
							esset per se una quod nullus ponit, igitur isti gradus non sunt diversarum rationum.
							Et hoc de secundo articulo.</p>
					</div>
				</div>
				<div type="articulus">
					<head>Tertius et quartus articuli</head>

					<p>Quantum ad tertium et quartum articulos simul contra conclusiones istas movenda et
						dissolvenda sunt dubia. Et primo contra primam et secundam propositionem quam ex prima
						et secunda intuli correlarie est quedam opinio que ponit, sicut in primo articulo
						tangebatur, quod impossibile est formam aliquam augeri per additionem partis ad partem
						utraque parte remanente. Sed in augmento cuiuslibet, ut asserit hec opinio, tota forma
						corrumpitur et nova alia perfectior generatur primam continens in virtute sic quod in
						subiecto nunquam sunt simul alique forme due, quarum una realiter aliam in ipso
						precedat.</p>

					<p><name>Gualterus Burlee</name> in tractatu <title>De intensione et remissione</title>,
						capitulo 1</p>

					<p>Pro ista opinione quidam doctor noster arguit. </p>

					<p>Primo sic: si intensio luminis fieret per additionem luminis ad lumen utroque
						remanente, sequeretur quod lumen in aere esset infinitum intensive. Consequens est
						falsum et contra omnes, igitur et antecedens. Consequentia probatur sic: ponatur quod
						aliquod corpus luminosum causet lumen in aere vel in aliquo susceptivo luminis in
						instanti <c>a</c> et quod continue post <c>a</c> moveatur ad illud susceptivum luminis
						appropinquando illi susceptivo. Certum est quod in isto casu posito lumen in isto
						susceptivo continue augmentatur. Si ergo augmentetur per additionem luminis ad lumen cum
						corpus luminosum in quodlibet instanti temporis mensurantis illum, sed illam
						appropinquationem causet tantum lumen in illo suscepti-[115vb]-vo quantum causavit in
							<c>a</c> et infinita sunt instantia in tempore illius appropinquationis et omnia illa
						lumina manent simul cum intensio forme per me fiat per additionem partis ad partem
						utraque simul remanente, sequitur quod infinita lumina equalia in intensione erunt simul
						in illo susceptivo. Sed illud quod habet infinitas partes equales per quarum additionem
						sit eius intensio est infinitum intensive, ergo aliquod totale lumen est infinitum
						intensive, quod autem corpus luminorum in quolibet instanti post <c>a</c> causaverit
						tantum lumen quantum causavit in <c>a</c>. Probatur sic: quia quanto agens est perfectus
						et propinquius passo equaliter vel magis disposito quam prius, tanto fortius agit et
						perfectiorem effectum inducit. Sed corpus luminosum continue post a magis approximatur
						susceptivo luminis quam prius et susceptivum est eque dispositum vel magis quam prius,
						quia unum lumen disponit ad aliud vel saltem non reddit subiectum indispositum ad aliud
						lumen ex quo diversa lumina possunt simul esse et facere unum, ergo corpus luminosum
						continue post <c>a</c> causat tantum lumen quantum causavit in <c>a</c>. Et, si dicatur
						quod continue post <c>a</c> causat maius lumen quam causaverit in <c>a</c>, adhuc
						conceditur propositum, quia magis includunt equale, ergo, si causat maius lumen, causat
						equale. Et iterum illud quod constituitur ex infinitis partibus formalibus intendentibus
						ipsum quarum semper posterior est perfectior priore est infinitum intensive, ergo totum
						illud lumen aggregatum ex infinitis erit infinitum intensive. Si vero dicatur quod
						corpus luminosum in quolibet instanti post <c>a</c> causat minus de lumine quam prius,
						ita quod quanto est propinquius susceptivo luminis tanto causet minus de lumine novo,
						totum tamen lumen est maius quanto corpus luminosum magis appropinquat. Adhuc conceditur
						propositum, quia accipiatur aliquod instans temporis mensurantis illam approximationem
						et sit illud instans <c>d</c> in <c>d</c> instans corpus luminosum causat minus de
						lumine quam in aliquo instanti priori, ergo in quolibet instanti inter <c>d</c> et
							<c>a</c> causabitur tantum lumen in illo susceptivo quantum causatur in instanti
							<c>d</c>, quia, si causatur maius, causatur et tantum sive equale tamen ergo infinita
						instantia sint inter <c>d</c> et <c>a</c>, sequitur quod in <c>d</c> instans sunt
						infinita lumina in illo susceptivo tante perfectionis vel intensionis quante est illud
						lumen novum causatum in instanti <c>a</c>, quia omnia illa lumina manent et constituunt
						unum lumen, ergo totum existens in illo susceptivo in instanti <c>d</c> erit infinitum
						intensive cum componatur ex infinitis partibus equalibus in perfectione sive
						intensione.</p>

					<p>Preterea, ad principale secundo sic: illud quod non est intensius sua parte formali non
						intenditur per additionem partis formalis ad partem formalem. Hoc patet, quia ex
						opposito sequitur oppositum, quia, si aliquid intendatur per additionem partis ad
						partem, tunc ex hoc quod est maius et plures partes habens est intensius, sed totum est
						maius et plures partes habens quam pars aliqua; ergo, si aliquid intendatur per
						additionem partis ad partem, illud erit intensius sua parte formali, ergo ex supposito
						illud quod non est intensius sua parte formali illud non intenditur per additionem
						partis ad partem, sed forma non est intensior sua parte formali, ergo forma non
						intenditur per additionem partis formalis ad partem formalem. Maior patet ex dictis et
						probatur minor sic: accipiatur calor intensissimus et sit <c>a</c>, et sint <c>b</c> et
							<c>c</c> due medietates formales eius caloris. Tunc quero [116ra] an <c>b</c> sit
						calor intensus, sicut <c>a</c> an est calor remissior si <c>b</c> sit calor ita
						intensus, sicut <c>a</c> ergo tota forma intensa non est intensior sua parte formali,
						quod est propositum. Si detur quod <c>b</c> est calor remissior quam <c>a</c> eadem
						ratione medietas illius, <c>b</c> erit remissior illa medietate et medietas illius
						medietatis remissior illa medietate etc, quousque sit deventum ad calorem remississimum
						vel valde remissum. Cum ergo huiusmodi partes formales sint simul in eodem subiecto
						adequato, sequitur quod in eodem subiecto adequato simul erunt calor intensissimus et
						calor remississimus, quod videtur impossibile propter tria. </p>

					<p>Primo, quia calidum summum et calidum remissum sunt incompossibilia ita quod non
						possunt simul esse in eodem subiecto adequato; quod patet, quia, si ponantur in diversis
						subiectis, agunt et patiuntur ad invicem. Calidum enim in summo approximatum calido
						remisso agit in ipsum expellendo illum gradum remissum, sed illud quod expellit aliud
						est incompossibile ei; ergo calor summus et remissus non possunt simul stare in eodem
						subiecto adequato.</p>

					<p>Secundo, quia forma habens contrarium non remittitur nisi per admixtionem contrarii. Si
						ergo calor remissus sit, cum calore intenso cum calor non sit remississimus nisi per
						admixtionem frigoris, sequitur calor intensissimus esset simul cum frigore, quod est
						impossibile.</p>

					<p>Tertio, quia forma intensissima non permixtit secum aliquod contrarium sibi, quia
						qualitercumque sit contrarium facit quod forma contraria cui admiscetur non est pura,
						nec per consequens intensissima. Sed calor remississimus aliquo modo contrariatur calori
						intensissimo, ergo calor remississimus nullo modo potest esse cum calore intensissimo.
						Istud argumentum, ut dicit iste doctor, potest evidentius fieri in aliis terminis,
						scilicet in raritate intensissima et raritate remissa, quia accipiamus aliquod corpus
						rarissimum. Et sit <c>a</c> sua raritas intensissima et sint <c>b</c>, <c>c</c>
						medietates formales ipsius <c>a</c>. Tunc queritur: aut <c>b</c> est raritas ita intensa
						sicut <c>a</c>, vel est magis remissa. Si sit ita intesa, tunc totum non est intensius
						sua parte, et per consequens intensio non sit per additionem partis ad partem. Si vero
							<c>b</c> sit raritas magis remissa quam <c>a</c>, eadem ratione medietas ipsius erit
						magis remissa quam <c>b</c>, et sic de medietate medietatis et ita simul et adequate in
						eodem subiecto erunt raritas intensissima vel valde remissa, quod est impossibile, quia
						quanto raritas est remissior partes sui subiecti propinquius iacent et quanto raritas
						est intensior, tanto partes sui subiecti medietate remotius iacent, ergo, si in eodem
						subiecto adequato simul raritas intensissima et raritas remississima, sequitur quod
						eedem partes simul iacebunt magis propinque et magis remote et minus remote, quod est
						impossibile. </p>

					<p>Tertio ad principale sic: illud quod non diminuitur per ablationem partis a parte, non
						augetur per additionem partis ad partem. Hoc patet, quia augmentum et diminutio sunt
						contraria, et per consequens habent fieri circa idem et modis contrariis, sed forma
						suscipiens magis et minus non diminuitur per ablationem partis a parte, ergo non augetur
						per additionem partis ad partem. Maior patet. Minor probatur sic: si forma suscipiens
						magis et minus diminueretur per ablationem partis a parte, sequitur quod tota forma
						simul perderetur, quod est per me falsum et repugnans antecedenti. Consequentia probatur
						sic: quandocumque aliquod agens est equaliter approximatum duabus equalibus in virtute
						ad resistendum illi agenti et medium est eque dispositum et non est aliquid
						impedi-[116rb]-ens actionem agentis in unum magis quam reliquum istorum, nec est aliud
						magis promovens actionem in unum magis quam reliquum stantibus omnibus istis
						conditionibus paribus in eadem mensura in qua illud agens destruit unum et reliquum
						ista, ut dicit, est de se nota, quia ex quo agens est eque propinquum utrique et omnia
						alia sunt paria non est aliqua ratio propter quam magis excitius destruat unum quam
						reliquum. Accipiamus ergo duas mediates qualitativas forme corrumpende et sint <c>a</c>
						et <c>b</c> illa per me extenduntur simul secundum totam profunditatem sui subiecti, et
						ita equaliter distant ab agente habente potestatem diminuendi et corrumpendi illam
						formam. Iterum ille medietates sunt equales in virtute ad resistendum actioni agentis et
						medium est eque dispositum, quia medium est omnino idem, nec est aliud impedimentum
						quare non agit in unam illarum partium, sicut in reliquam ex quo omnia sunt paria, ergo
						in eadem mensura in qua destruit unam medietatem destruit reliquam, et eodem modo potest
						argui de omnibus medietatibus et de omnibus partibus, scilicet quod una medietas nec
						aliqua pars corrumpitur ante aliam, ergo tota forma simul corrumpitur que fuit
						consequentia declaranda.</p>

					<p>Quarto ad principale sic: si forma intenditur per additionem partis ad partem, sequitur
						quod due forme accidentales eiusdem generis sic se habeant quod una excedit aliam in
						infinitum in perfectione. Consequens est impossibile, quia sequitur quod forma excedens
						esset infinite perfectionis intensive, quod est impossibile. Consequentia probatur, pro
						cuius probatione supponuntur duo communiter concessa. Primum est quod contraria
						differunt specie, secundum quod impossibile est esse duas species equalis perfectionis
						in universo, nec est impossibile duo individua duarum specierum esse eque perfecta.</p>

					<p>His suppositis sic arguitur: sint <c>a</c> et <c>b</c> duo individua specierum
						contrariarum et sit <c>a</c> individuum albedinis et <c>b</c> individuum nigredinis.
						Tunc <c>a</c> excedit <c>b</c> in perfectione sine omni proportione, sed cuiuslibet
						finiti ad infinitum est aliqua proportio; ergo etc. Quod autem <c>a</c> excedit <c>b</c>
						in perfectione sine omni proportione probatur, quia <c>a</c> habet infinitas partes
						qualitativas seu formales, secundum opinionem quam sequor. Tunc sic <c>a</c> excedit in
						perfectione suam medietatem qualitativam in duplo et, si una medietas excedit <c>b</c>
						cum sit perfectioris speciei quam <c>b</c>, ergo <c>a</c> excedit <c>b</c> in duplo. Et
						eodem modo potest probari quod <c>a</c> excedit <c>b</c> in quadruplo, cum igitur
							<c>a</c> secundum istam opinionem sit divisibilis in infinitum secundum tales partes
						formales et totum excedit partem suam in perfectione. Sequitur quod <c>a</c> excedit
						aliam eius partem in duplo, et aliam in triplo, et aliam in quadruplo, et sic in
						infinitum et quelibet pars eius est perfectior in entitate quam ipsum <c>b</c> et quod
						excedit perfectius excedit minus perfectum, sequitur quod <c>a</c> excedit <c>b</c> in
						duplo, in triplo, in quadruplo et in infinitum, et per consequens <c>a</c> excedit
							<c>b</c> in perfectione sive omni proportione.</p>

					<p>Quinto ad principale sic: in quolibet instanti temporis mensurantis augmentum forme
						acquiritur aliquid de forma. Si ergo prima forma non corrumpatur in adventu forme
						posterioris, sequitur quod infinite forme eiusdem speciei quarum quelibet facit formam
						intensiorem erunt simul adequate in eodem subiecto, quod est impossibile, quia, si sic
						esset, illa forma esset infinita intensive.</p>

					<p>Sexto arguitur sic: per cuius ablationem non minuitur forma, per eius additionem non
						augetur, sed forma non minuitur per solam ablationem partis a parte; ergo non augetur
						per solam additionem partis ad [116va] partem. Maior patet. Minor probatur sic: omnis
						motus est a subiecto in subiectum. Hoc est ab aliquo positivo in aliud, ergo in omni
						motu acquiritur aliquod positivum novum, sed per illam ablationem partis a parte non
						acquiritur aliquod novum positivum; ergo per solam ablationem partis a parte non
						diminuitur forma.</p>

					<p>Septimo vero sic: termini motus sunt incompossibiles, sed partes forme sunt termini
						motus alterationis, ergo partes forme sunt incompossibiles, sed incompossibilia non
						possunt esse adequate simul, ergo intensio forme non sit per additionem partis ad partem
						utraque parte remanante. Maior est manifesta. Minor probatur, quia, si fiat motus a
						magis albo ad minus album, terminus a quo istius motus est albedo remissa et terminus ad
						quem est albedo intensa.</p>

					<p>Octavo: si forma intendatur per additionem partis ad partem, sequitur quod nulla forma
						augetur, quia nec pars precedens augetur, nec pars sequens, nec aggregatum ex utrisque,
						sicut fuit argumentum in proponendo questionem.</p>

					<p>Novo sic: omne potens inducere aliquam formam in subiecto susceptivo forme potest
						inducere consimilem formam in consimili gradu in subiecto eque vel magis disposito ad
						consimilem formam stante consimili virtute agentis et stante equali approximatione
						agentis ad passum. Si ergo forma intendatur per additionem partis ad partem, agens
						potens inducere unam partem forme potest inducere aliam partem equalem in subiecto
						equaliter vel magis disposito, cum ergo subiectum habita una parte forme non minus
						dispositum sit ad aliam partem forme, immo magis quam erat antequam illa pars forme
						induceretur. Sequitur quod agens potens inducere unam partem forme potest post
						inductionem illius partis inducere aliam partem equalem partiprime inducte priori parte
						remanente, et adhuc illa secunda parte inducta potest inducere aliam partem consimilem
						remanentibus prius inductis et, cum additio partis ad partem intendat et augmentet
						formam, sequitur quod agens potens inducere formam remissam potest inducere formam
						intensam, et ita calidum remissum potens inducere aliquem gradum caloris poterit
						inducere intensum gradum caloris, quod videtur inconveniens.</p>

					<p>Decimo sic: si intensio forme fiat per additionem partis ad partem, tunc multe forme
						absolute eiusdem speciei erunt simul adequate in eodem subiecto. Sed, si multe possunt
						esse simul, sequitur quod infinite possunt esse simul, et ita non esset status in
						formis, nec esset supremum nec infinitum, quia quacumque albedine data contingit ei
						aliam albedinem addere.</p>

					<p>Undecimo sic: motus naturalis sive velocitas motus naturalis intenditur in fine et
						tamen non intenditur per additionem partis ad partem, ergo non omnis intensio forme sit
						per additionem. Maior patet per <name>Philosophum</name> IV <title>Physicorum</title>.
						Minor probatur sic: pars prior motus vel velocitas motus non manet in adventu
						posterioris partis. Hoc enim est contra rationem successivi, scilicet quod pars prior et
						posterior maneant simul.</p>

					<p>Ultimo sic: lumen radii solaris quandoque intenditur et non per additionem partis ad
						partem, probatur, quia continue ad motum solis sit radius in alio et alio subiecto, quia
						sit continue in alio et in alio loco. Si enim radius quiesceret in eodem loco,
						sequeretur quod sol quiesceret. Si ergo lumen radii solaris intenderetur per aditionem
						partis ad partem, sequeretur quod aliqua pars luminis, que nunc est in ista parte aeris,
						esset in alia parte aeris, quia lumen remissum fuit in alia parte aeris in qua non est
						lumen eius intensum, quia ponamus quod aer in quo nunc est radius quiescat. Si ergo
						lumen radii intendatur per additionem partis ad partem, sequitur quod ea-[116vb]-dem
						pars luminis nunc est in uno subiecto et iam in alio et ita accidens migrat de subiecto
						in subiectum, quod est falsum.</p>

					<p>Ad rationes <name>Burleii</name></p>

					<p>Ad primum istorum reduco rationem contra facientem, quia, si deductio illa sit bona,
						sequitur quod quelibet magnitudo pertransita sit infinita, quod est evidenter falsum et
						contra eum. Deductio patet per modum suum arguendi, quia ponatur quod aliquod mobile
						moveatur continue super aliqua magnitudine accipiatur aliquod instans temporis
						mensurantis illum motum. Et sit illud instans <c>a</c>. Tunc verum est dicere quod in
						instanti <c>a</c> illud mobile acquisivit aliquid de spatio et continue ponitur moveri,
						etiam post <c>a</c>. Verum est dicere quod in quolibet instanti post <c>a</c> acquisivit
						aliquid de spatio, vel igitur quod acquisivit in quolibet instanti post <c>a</c> est
						equale priori acquisito in instanti <c>a</c> aut maius aut minus, iuxta deductionem
						suam. Si equale, cum infinita sint instantia, sequitur per eum quod in magnitudine illa
						sint infinita spatia equalia sive infinite partes equales, et per consequens quod
						nigredo illa sit extensive infinita, quia illud quod habet infinitas partes equales per
						quarum additionem sit eius extensio, est infinitum extensione, sicut per eum illud quod
						habet infinitas partes equales per quarum additiones sit eius intensio sit infinitum
						intensive. Si maius, idem sequitur, quia per eum maius includit equale, et per
						consequens, si acquisivit maius spatium, acquisivit equale. Si minus, idem sequitur per
						modum suum arguendi, quia accipiatur aliquod instans illius temporis post <c>a</c> et
						sit <c>d</c>, tunc verum est dicere quod in instanti <c>d</c> illud mobile acquisivit
						minus de spatio quam in alio instanti priori, ergo in quolibet instanti intellectus
							<c>d</c> et <c>a</c> acquisivit tantum de spatio quam in instanti <c>d</c>, quia, si
						acquisivit maius, acquisivit equale cum ergo infinita instantia sint inter <c>d</c> et
							<c>a</c>, sequitur quod in <c>d</c> instanti sunt infinita spatia acquisita tante
						quantitatis sive extensionis quante est istud spatium novum acquisitum in instanti
							<c>d</c> et quia omnia illa spatia manent in magnitudine pertransita, sequitur per eum
						quod magnitudo illa sit infinita.</p>

					<p>Iterum, si deductio illa sit bona et conclusio illius doctoris sit vera, sequitur
						posito quod lumen in aere continue augmentetur, sicut ipse supponit in ratione sua quod
						infinita lumina corrumpantur et infinita generentur, quorum quodlibet durat per solum
						instans, quod non videtur rationabiliter dictum, nec bene possibile.</p>

					<p>Consequentia: quantum ad primam partem consequentis patet per eum posito quod lumen in
						aere continue intendatur per approximationem corporis luminosi causantis lumen in ipso;
						corpus illud luminosum in quolibet instanti temporis mensurantis approximationem causat
						lumen in aere et infinita sunt instantia in tempore eius approximationis, igitur corpus
						illud luminosum causat in ipso infinita lumina et, quia per eum in augmento luminis
						nunquam duo lumina manent simul, quia tunc lumen intenderetur per additionem partis ad
						partem utraque parte remanente, quod negat, sequitur quod in tali augmento luminis
						infinita lumina corrumpantur et infinita noviter generentur que sint prima pars
						consequentis.</p>

					<p>Ex hoc statim apparet consequentia quantum ad secundam partem consequentis, quia, si
						aliquod lumen duraret plusquam per instans cum in quolibet instanti per eum, causetur
						novum lumen; iam duo lumina essent simul in aere, cuius oppositum intendit. Et similiter
						potest probari posito quod albedo in aliquo subiecto continue augmentetur quod infinite
						albedines sunt corrupte et infinite generate in subiecto illo quarum nulla duravit nisi
						tantum per instans et de qualibet [117ra] alia forma conformatur quod non videtur bene
						dictum. Et adhuc sequitur ulterius quod aer sit illuminatus per aliquod tempus et quod
						nullum lumen per tempus sit in ipso. Sequitur etiam quod aliquod subiectum per tempus
						esset album et quod nulla albedo per tempus erit in eo, quod est impossibile, ut
						videtur.</p>

					<p>Preterea, si deductio illa sit bona et formarum intensio fiat, quia producitur forma
						perfectior priori desinente esse, ut isti doctori videtur, adhuc sequitur lumen in aere
						esse infinitum intensive, quod tamen est inconveniens ad quod deducit. Assumptum
						declaro, pro cuius declaratione premitto aliquas propositiones communiter concessas. </p>

					<p>Prima est quod omne lumen finitum intensius sive perfectius alio in aliqua determinata
						proportione excedit illud. Hoc patet, quia omne lumen intensius alio excedit illud et,
						si sit finitum, non excedit infinite, igitur in aliqua determinata proportione.</p>

					<p>Secunda est quod cuicumque lumini quod exceditur tum ab aliquo in aliqua determinata
						proportione potest fieri additio luminis secundum proportionem excessus luminis
						excedentis. Ista propositio patet, quia, sicut est in excessu quantitativo, ita videtur
						esse in excessu qualitativo, sed sic est in excessu quantitativo quod cuicumque
						quantitati que exceditur ab alia in aliqua determinata proportione potest fieri additio
						quantitatis secundum proportionem excessus quantitatis excedentis, quia, si una linea
						excedit aliam in uno pede, sicut linea bipedalis excedit pedalem, certum est quod linee
						excesse potest fieri additio linee pedalis, et sic de qualibet alia determinata
						proportione, igitur sic erit in excessu qualitativo, quia cuicumque qualitati, et sic
						lumini quod exceditur ab aliquo in aliqua proportione potest fieri additio.</p>

					<p>Tertia est quod, si lumini excesso fiat additio luminis secundum proportionem excessus
						luminis excedentis, ex his duobus luminibus fiat unum lumen equale punctualiter lumini
						excedenti. Verbi gratia: sit lumen excessum <c>a</c> et lumen excedens <c>b</c> et
						lumini <c>a</c> fiat additio luminis secundum proportionem excessus luminis <c>b</c> et
						illud lumen additum sit <c>c</c> ex luminibus <c>a</c> et <c>c</c> fiet unum lumen
						equale punctualiter lumini <c>b</c>. Hoc patet, quia, si lumen excedens sit perfectius
						sive intensius in duplo et lumini excesso addatur lumen equale, evidens est quod ex hic
						duobus fiet unum lumen punctualiter lumini excedenti et hoc evidenter apparet in excessu
						quantitativo, quia, si linee pedali que exceditur a bipedali in duplo, si addatur alia
						linea pedalis, certum est quod linea resultans ex his duabus erit punctualiter equalis
						linee bipedali, quia ex duabus lineis pedalibus resultat linea bipedalis et, sicut est
						in proportione dupla, sic etiam in qualibet alia.</p>

					<p>Quarta propositio est quod possibile est quod intensio luminis fiat per additionem
						luminis ad lumen utroque remanente et lumen non esse intensius quam si talis intensio
						fiat per productionem perfectioris luminis priori desinente esse. Et hoc sequitur ex
						precedentibus, quia illud lumen perfectius quod produceretur priori desinente esse
						secundum istum doctorem sit <c>a</c>, tunc sic: lumen <c>a</c> in aliqua determinata
						proportione excedit lumen quod nunc existit in aere nisi sit infinitum ex prima
						propositione, igitur lumini excedenti potest fieri additio luminis secundum proportionem
						excessus luminis <c>a</c>, ut patet ex secunda qua additione facta fiet unum lumen
						equale punctualiter lumini <c>a</c>, ut patet ex tertia; igitur etc.</p>

					<p>His propositionibus premissis declaro propositionem sic: possibile est quod intensio
						luminis fiat per additionem luminis utroque remanente lumine et lumen non esse intensius
						quam si talis additio fieret per productionem perfectioris luminis priori deficiente
						esse, igitur, si ex primo, sequitur lumen in aere esse infinitum intensive et ex
						secun-[117rb]-do. Antecedens est declaratum et consequentia est nota, quia ex opposito
						consequentis evidenter infertur oppositum antecedentis. Confirmatur, quia posito quod in
						infinitis instantibus infinita lumina sint addita lumini nunc existenti in aere per
						continuam approximationem corporis luminosi ad ipsum, adhuc est possibile quod lumen non
						sit intensius quam si in quolibet instanti illorum sit in aere aliud et aliud lumen,
						quorum semper posterius sit perfectius priore, sicut isti doctori videtur. Hoc patet,
						quia possibile est quod tale lumen non sit intensius quam lumen ultimo producendum
						infinitis prioribus desinentibus esse, cum sit possibile intensionem luminis fieri per
						additionem luminis ad lumen utroque remanente et lumen non esse intensius quam si talis
						intensio fiat per productionem perfectioris luminis priori desinente esse, ut patet ex
						dictis, ergo, si ad positionem meam sequitur lumen esse infinitum intensive, et ad suam
						vel, si non ad suam, nec ad meam etc.</p>

					<p>His premissis respondeo ad formam rationis et interimo consequentiam. Et ad probationem
						dico quod procedit ex falsa imaginatione. Imaginatur enim iste doctor in ratione illa
						quod in quolibet instanti temporis mensurantis approximatione corporis luminosi ad
						susceptibilis luminis corpus luminosum causet aliquod lumen in ipso, quod non est verum,
						quia in nullo motu continuo aliquid acquiritur in instanti, licet in instanti sit primo
						acquisitum illud, quod in tempore immediato acquirebatur, cuius oppositum sequitur non
						solum si corpus illud causaret aliud lumen in quolibet instanti illius temporis, sed
						etiam si causaret aliquod lumen in quolibet instanti ipsius. Est igitur imaginandum
						quod, sicut corpus illud luminosum quod ponitur continue approximari lumini susceptivo
						non sit ei propinquius in instanti, sed in tempore, quia in instanti non acquirit
						aliquod spatium, licet in instanti sit primo acquisitum spatium quod in tempore
						immediato acquirebatur, sic etiam non causat aliquod lumen in illo susceptivo in
						instanti, sed in tempore, licet in instanti sit primo causatum vel acquisitum illud
						lumen quod in tempore immediato acquirebatur sive causabatur, et ideo, sicut non
						sequitur ex infinitate instantium, quod spatium sive magnitudo pertransita sit infinita,
						sic etiam nec sequitur quod lumen acquisitum sit infinitum.</p>

					<p>Sed contra solutionem istam est directe ratio que adducebatur in arguendo, videlicet
						quod quanto agens est propinquius passo equaliter vel magis disposito quam prius, tanto
						fortius agit et perfectiorem effectum inducit. Hoc dico quod ista propositio non est
						vera si agens illud fiat continue propinquius passo. Ratio huius est, quia in quolibet
						instanti agens est propinquius passo et tamen in instanti non producit aliquem effectum,
						quia in motu continuo non acquiritur aliquid in instanti, ut patet ex dictis. Sufficit
						igitur quod agens illud perfectiorem effectum producat vel quod tunc primo perfectior
						effectus sit ab ipso productus non quidem intelligendo cum exclusione, sed cum
						inclusione prioris. Et in isto sensu concedo conclusionem, quia in quolibet instanti
						post <c>a</c> verum est dicere quod in susceptivo illo sit primo maius lumen inductum
						vel causatum, non quidem cum exclusione, sed cum inclusione luminis precedentis, quia
						ante illud instans non fuit tantum lumen in ipso, sicut et in quolibet instanti verum
						est dicere quod ab illo corpore maius spatium est pertransitum intelligendo semper cum
						inclusione spatii precedentis, sed ex hoc non sequitur lumen illud esse infinitum, sicut
						nec spatium pertransitum, ut declaratum est supra.</p>

					<p>Ad secundam nego minorem et ad probationem concedo quod <c>b</c> est calor remissior
						quam sit <c>a</c> intelligendo per <c>a</c> calorem intensissimum vel valde intensum, et
						per <c>b</c> medie-[117va]-tatem formalem ipsius, sicut intelligit iste doctor, et
						quando dicitur quod eadem ratione medietas formalis ipsius <c>b</c> esset remissior quam
						ipsum <c>b</c> et medietas ipsius medietatis esset remissior illa medietate, et sic de
						aliis. Concedo ex hoc tamen non sequitur quod possit devenire ad calorem remississimum
						cum in quolibet calore quantumcumque remisso sint infiniti gradus sive infinite partes
						intentionales, sicut in quolibet continuo quantumcumque parvo sunt infinite partes
						continue. Concedo tamen quod potest deveniri ad calorem valde remissum et quando dicitur
						ulterius quod, cum huiusmodi partes formales sint simul in eodem subiecto adequato,
						sequitur quod in eodem subiecto adequato simul erunt calor intensissimus et
						remississimus. Concedo quod in eodem subiecto adequato possunt simul esse calor simul
						intensissimus, id est valde intensus et remississimus, id est valde remissus, quia
						aliter non est dare calorem remississimum, ut patet ex dictis. Sic intelligendo quod
						calor ille valde remissus sit pars formalis illius caloris intensissimi et quando
						dicitur quod hoc est impossibile, nego et ad probationes respondeo.</p>

					<p>Ad primam potest responderi dupliciter. Primo potest dici quod quamvis calidum summum
						et calidum remissum sint incompossibilia in eodem, tamen calor intensissimus et calor
						remissus non sunt incompossibiles eodem modo quo dictum est supra, quia non sequitur in
						isto subiecto sunt calor intensissimus et remississimus qui est pars formalis caloris
						intensissimi, igitur istud subiectum est summe calidum et remisse calidum, quia, licet
						calor ille remissus, si esset per se, sic quod non esset pars caloris intensissimi,
						daret subiecto esse calidum remisse, una tamen cum aliis partibus caloris, ex quibus una
						cum ipso sit unus calor intensissimus, non dat ei, nec potest dare esse calidum remisse,
						sed intense.</p>

					<p>Secundo potest dici quod, si calor intensissimus et remississimus sint in diversis
						subiectis, adhuc calor intensissimus approximatus calori remisso non ageret in ipsum
						expellendo illum gradum remissum, sed isto manente causaret alium gradum caloris, ex
						quibus fieret simul unus gradus caloris intensior, et sic calor intensissimus non
						expelleret calorem remissum si essent in diversis subiectis, sed augmentaret ipsum, et
						per consequens non sequitur quod sint incompossibiles in eodem.</p>

					<p>Ad secundam patet ex precedenti conclusione quod forma habens contrarium non remittitur
						per admixtionem.</p>

					<p>Ad tertiam dico quod calor intensissimus non contrariatur calori remisso, nec etiam
						remississime si posset dari cum sit eiusdem speciei specialissime.</p>

					<p>Ex his patet quid dicendum ad argumentum si fiat in raritate et densitate, quia concedo
						quod omnis raritas est intensior sua parte formali. Supposito quod raritas sit res
						distincta a substantia et quantitate et concedo quod in eodem subiecto adequato sunt
						simul raritas intensissima, id est valde intenssa et raritas remissa, id est valde
						remissa. Sed ex hoc non sequitur quod partes iacebunt magis propinque et minus
						propinque, quia, cum raritas illa remissa sit pars raritatis intense, non dat subiecto
						in quo est esse rarum remisse. </p>

					<p>Sed contra solutionem istam iste doctor arguit dupliciter. </p>

					<p>Primo sic: causa formalis non potest separari ab effectu formali, nec econverso, sed
						effectus formalis raritatis est facere distare partes seu remote ab invicem iacere; ergo
						effectus formalis maioris raritatis est facere partes remotius iacere et effectus
						minoris seu remissioris raritatis est facere partes minus remote iacere, ergo, si maior
						raritas et minor raritas sint simul adequate in eodem subiecto adequato et in eodem
						corpore, sequitur quod eedem partes iacebunt simul magis remo-[117vb]-te et minus
						remote, quod est impossibile.</p>

					<p>Secundo sic: et supponit duo: primum quod possibile est virtute divina quod una
						medietas formalis raritatis auferatur a subiecto reliqua remanente non novam formam
						addendo illi subiecto. Secundo supponit quod in raro partes mediate remotius iacent quam
						in denso in aliqua determinata proportione. His suppositis arguit sic: ponamus quod in
						raro partes mediate iaceant remotius quam in denso in proportione centupla. Tunc sic:
						possibile est quod Deus auferat medietatem formalem illius raritatis remanente subiecto
						nullam aliam formam addendo illi subiecto, tunc illud subiectum esset minus rarum in
						duplo quam prius, et per consequens partes mediate eius iacebunt in duplo propinquius
						quam prius, et adhuc potest auferri iterum medietas medietatis remanentis ab illo
						subiecto, et tunc partes mediate eius iacebunt in quadruplo propinquius quam prius, et
						sic iterum fiet ablatio centies, et tunc partes mediate illius subiecti iacebunt
						propinquius in centuplo quam iacebant in primo raro a quo primo fiebat ablatio. Cum
						igitur in denso non iaceant partes propinquius quam in primo raro nisi in centuplo,
						sequitur quod partes eque propinque iacebunt in raro et denso, quod est impossibile. Et
						sequitur adhuc maius impossibile, scilicet quod partes in raro iacebunt propinquius quam
						in denso. Probatur, quia probatum est quod in aliquo raro iacent partes ita propinque
						sicut in denso. Si ergo ab illo raro auferatur medietas formalis illius medietatis
						reliqua mediate remanente nihil novum addendo illi subiecto, sequitur quod medietate
						absoluta partes illius rari iacebunt in duplo propinquius quam in denso, et per idem
						argumentum potest probari, ut dicit, quod possibile est quod partes rari iaceant in
						centuplo propinquius quam in denso, quia fiat centies ablatio medietatis sicut prius.
						Ista tamen non concludunt etc.</p>

					<p>Ad primum igitur quicquid sit de maiori, quia in multis haberet instantiam, prout alias
						declaravi de visione et videre et similibus, dico ad minorem quod effectus formalis
						raritatis qui est totalis est facere partes distare secundum proportionem sue
						intensionis, sed effectus formalis raritatis que est pars alterius raritatis non est
						facere partes distare secundum proportionem sue intensionis precise, sed, sicut ex ipsa
						et aliis partibus raritatis sit una raritas intensior, sic una cum aliis facit partes
						distare secundum proportionem intensioris raritatis totalis.</p>

					<p>Ad secundum supposito quod raritas et densitas sint forme absolute realiter distincte,
						sicut <name>Commentator</name> videtur velle VII <title>Physicorum</title> dicens quod
						raritas et densitas sunt qualitates consequentes calidum et frigidum, dico quod in raro
						partes mediate remotus iacent quam in denso in aliqua determinata proportione ultra
						proportionem que requiritur ad densum. Est enim imaginandum quod in denso partes mediate
						iacent propinque in aliqua determinata proportione ultra quam si remotius iaceant non
						esset densum, sed esset rarum, et per oppositum in raro partes mediate iacent remore in
						aliqua determinata proportione citra quam, si propinquius iaceant, non esset rarum, sed
						densum. Et, quia in raro partes mediate non distant infinite, verum est, quia tales
						partes in ipso remotius iaceant quam in denso in aliqua determinata proportione ultra
						proportionem illam que requiritur ad densum. Tunc ad rationes que dicitur quod, si Deus
						auferat medietatem raritatis, partes mediate in raro iacebunt in duplo propinquius quam
						prius, dico quod verum est intelligendo de propinquitate que est ultra proportionem
						propinquitatis que requiritur ad densum, non autem de propinquitate simpliciter. Et, si
						ulterius auferatur medietas illius raritatis, partes mediate iacebunt quadruplo
						propinquius, non quidem simpliciter, sed ultra [118ra] proportionem propinquitatis que
						requiritur ad densum. Et, si isto modo partes fiant propinquiores in raro etiam in
						infinitum, patet quod nunquam erunt ita propinque sicut in denso. </p>

					<p>Ad tertium principale nego minorem. Ad probationem nego consequentiam illam, quia non
						sequitur forma diminuitur per ablationem partis a parte, ergo tota simul perditur. Et ad
						probationem illius consequentie quando dicitur quandocumque aliquod agens est equaliter
						approximatum etc., dico quod illa maior non est vera si illud agens non sit tante
						virtutis quod simul possit omnia destruere, et sic est in proposito, quia quamvis
						medietates qualificative forme corrumpende sint equalis intensionis et equales per
						consequens ad resistendum actioni agentis, citius tamen destruitur una quam altera, quia
						agens non est tante virtutis quod possit omnes simul destruere. Et, si dicatur quod non
						est aliqua ratio propter quam magis vel citius destruat unam quam reliquam, potest dici
						quod, quia illud agens potest unam destruere et non omnes simul, idcirco una prius
						destrueretur quam alia, et tamen nec ista, nec illa necessario. Et, si omnino queratur
						causa quare illa eorum prius destruatur quam alia, potest dici quod illa prius
						destruitur quam Deus qui omnis regit administrat vult primo destrui. Potest etiam dici
						sicut forte aliqui dicunt quod pars prius inductiva firmius radicatur in subiecto, et
						ideo agens non potest ita cito destruere illam partem sicut aliam.</p>

					<p>Ad quartum dico quod unam formam accidentalem excedere aliam eiusdem generis in
						infinitum in perfectione potest intelligi dupliciter: simpliciter scilicet et secundum
						quid. Simpliciter quidem, quia eius perfectio vel actio simpliciter est infinita.
						Secundum quid vero quantumcumque intenderetur excessa nunquam veniet ad perfectionem
						excedentis. In secundo sensu concedo consequens, et sic procedunt probationes sue, sed
						ex hoc non sequitur quod forma accidentalis sit infinita in perfectione, aliter anima
						mea esset infinita in perfectione, quia quantumcumque intenderetur musca, nunquam
						veniret ad perfectionem ipsius et angulus rectus esset infinitus, quia quantumcumque
						intenderetur angulus contingere, nunquam potest ei adequari, et sic de multis aliis. </p>

					<p>In primo vero sensu nego consequentiam et ad probationem quando dicitur quod albedo
						excedit nigredinem in perfectione sine omni proportione, dico sicut prius quod non est
						verum simpliciter, sed solum secundum quid, scilicet quantum ad nobilitatem et
						perfectionem specificam in sensu dato quod quantumcumque intendatur nigredo, nunquam
						potest devenire ad perfectionem minime albedinis, quia, cum sint alterius et alterius
						speciei, equalis perfectionis esse non possunt, et in isto sensu procedit ultima
						probatio sua. Si aliquid concludit, ut patet, et per consequens ratio nulla, potest
						etiam dici secundo quod ratio deficit in principali probatione qua non probat quod
						albedo excedit nigredinem sine omni proportione. Non enim sequitur hec albedo excedit in
						perfectione suam medietatem qualitativa in duplo et sua medietas excedit nigredinem in
						duplo ratio est evidens, quia albedo non excedit suam medietatem in duplo quantum ad
						nobilitatem et perfectionem suam specificam, sed solum quantum ad intensionem. Et ideo
						non sequitur quod excedit nigredinem in duplo, quia non excedit suam medietatem in duplo
						quantum ad illud in quo sua medietas excedit nigredinem, et ex hoc statim apparet quod
						albedo non excedit nigredinem in duplo, et in triplo, et in quadruplo, et in infinitum,
						sicut isti doctori videtur.</p>

					<p>Potest etiam reduci ratio contra eum, quia secundum eum in intensione forme continue in
						quolibet instanti est perfectior forma. Capio tunc albedinem remissam et arguo sic: hec
						albedo excedit nigredinem in perfectione, ergo aliqua albedo excedit nigredinem in
						infinitum, quod est inconveniens ad quod [118rb] deducit. Antecedens est suum. Et
						consequentiam deduco ex dictis suis, quia per eum in intensione albedinis continue in
						quolibet instanti est perfectior albedo, sed infinita sunt instantia, igitur infinite
						erunt albedines quarum semper posterior est priore perfectior. Tunc sic: hec albedo
						remissa excedit nigredinem in perfectione et a quacumque albedine sequente plus et plus
						exceditur, quia semper posterior est priore perfectior et infinite sunt albedines
						sequentes, igitur aliqua excedit nigredinem in infinitum imperfectione.</p>

					<p>Ad quintum patet quid dicendum ex solutione prime rationis, quia non est verum quod in
						quolibet instanti temporis mensurantis augmentum forme acquiratur aliquid de forma,
						sicut dixi de mobili quod non acquirat aliquod spatium in instanti, licet in instanti
						sit primo acquisitum spatium illud quod in tempore immediato acquirebatur. Et potest
						ratio reduci contra eum satis evidenter, quia per eum in quolibet instanti illius
						temporis acquiritur alia et alia forma quarum posterior est semper priore perfectior et,
						cum infinita sint instantia, sequitur quod infinite tales forme sint acquisite, et per
						consequens posterior, si deductio sua sit bona, erit infinita intensive.</p>

					<p>Ad sextam rationem dico negando minorem et ad probationem dicitur communiter et bene
						quod omnis motus acquisitivus est ab aliquo positivo in aliquod positivum, quia omnis
						talis motus est ad aliquid novum, sed non est verum de motu deperditivo cuiusmodi est
						motus diminutionis, quia talis non est ad aliquid novum.</p>

					<p>Sed contra solutionem istam iste doctor arguit primo sic: <name>Philosophus</name> V
							<title>Physicorum</title> distinguens motum a mutatione dicit quod omnis motus est a
						subiecto in subiectum. Hoc est a positivo in positivum, sed nihil movetur ad illud quod
						habet, quia habitibus presentibus in materia cessat motus, quia in omni motu acquiritur
						aliquid novum. </p>

					<p>Secundo sic: omnis mutatio est ab aliquo in aliud. Nam hoc sonat nomen, ut patet ex V
							<name>Physicorum</name>. Omnis etiam motus est ab opposito in oppositum, ut patet
						eodem V. Accipiatur ergo ille motus quem dico esse motum deperditionis ille motus est
						mutatio, quia est genus motus, ergo est ab aliquo in aliud. Queritur tunc de termino
						illius motus deperditionis. Cum enim omnis motus sit ab opposito in oppositum, oportet
						quod termini motus deperditionis sint oppositi, aut ergo sunt oppositi relative, aut
						contrarie, aut contradictorie, aut privative. Non relative patet de se, quia ad
						relationem non est motus, nec contradictorie, nec privative, quia inter sic opposita non
						est motus, sed mutatio subita, ut patet V <title>Physicorum</title>. Et ratio
							<name>Philosophi</name> est: quia omnis motus est inter opposita mediata, nam motus
						necessario requirit medium inter terminos motus, sed nec inter contradictoria, nec inter
						privativa opposita est aliquod medium, relinquitur ergo quod motus deperditionis sit a
						contrario in contrarium, sed certum est quod omnis deperditionis motus qui est a
						contrario in contrarium est aliquid positivum novum; ergo motus deperditionis est ad
						aliquid positivum novum, sed ista non concludunt.</p>

					<p>Ad primum istorum dico quod <name>Philosophus</name> in illo loco loquitur de motu
						acquisitivo. Talis enim semper est de positivo in positivum, cum sit ad aliquid novum.
						Potest etiam dici, sicut aliqui dicunt, quod <name>Philosophus</name> in loco illo ponit
						differentiam inter motum et mutationem, quia subiectum motus est ens actu, mutationis
						autem materia prima que non est ens actu saltem loquendo de actu completo, et ideo dicit
						quod omnis motus est a subiecto in subiectum, quia in omni motu, sive sit acquisitivus,
						sive deperditivus, manet subiectum quod est ens actu. Per subiectum enim non intendit
						terminum a quo et terminum ad quem, sicut isti doctori videtur.</p>

					<p>Ad secundum dico quod non omnis mutatio est ab aliquo in aliud, quia motus deperditivus
						est quedam mutatio, cum mutatio [118va] sit genus motus, etiam per eum; et tamen motus
						deperditus non est ab aliquo in aliquid, ut dictum est supra, cum non sit ad aliquid
						novum. Supponit ergo ratio quod debet probare, et per consequens petit principium.</p>

					<p>Ad septimum principale dico quod non est istius doctoris, sed <name>Goffredi</name>
						quem iste doctor sequitur in hac materia a diversis diversimode respondetur, quia quidam
						dicunt quod in alteratione que est a minus albo ad magis album, terminus a quo non est
						albedo remissa, sed privatio termini ad quem, scilicet privatio albedinis intense.
						Quidam vero dicunt quod terminus a quo in tali alteratione non est privatio albedinis
						intense, sed nigredo que est in albedine remissa et hec est incompossibilis albedini
						intense. Quicquid tamen sit de solutionibus istis, quia saltem secunda videtur omnino
						impossibilis, quia supponit contraria simul esse in eodem sub gradibus remissis, cuius
						oppositum patet ex precedenti questione, concessa maiore illius rationis nego minorem,
						quia partes forme non sunt termini per se intensioris forme, quod ostendo etiam per
						istum doctorem, quia secundum cum omnis motus est a contrario in contrarium, sed partes
						forme, utputa albedo remissa et albedo intensa sive albedo precedens et albedo
						subsequens non sunt contraria cum sint eiusdem speciei specialissime, ergo. Dico tamen
						quod termini intensionis forme per se non sunt forma remissa et forma intensa, sed esse
						remissum et esse intensum. Verbi gratia: si fiat motus a minus albo ad magis album,
						terminus a quo istius motus non est albedo remissa, sed esse album remisse et terminus
						ad quem non est albedo intensa, sed esse intense album, et isti termini sunt omnino
						incompossibiles, quia impossibile est aliquod subiectum simul esse remisse album et
						intense album et quod illud sit verum apparet, quia iste motus sit a minus albo ad magis
						album, ergo terminus a quo est minus album sive remisse album, quia idem est et terminus
						ad quem est magis album sive intense album. </p>

					<p>Ad octavum apparebit quid dicendum in respondendo ad argumenta principalia, quia istud
						argumentum fuit factum in proponendo questionem. </p>

					<p>Ad nonum nego ultimam consequentiam, quia expositione quam sequor non sequitur quod
						agens potens inducere formam remissam possit inducere formam intensam, nec quod calidum
						remissum possit inducere intensum gradum caloris. Et ad probationem quando dicitur quod
						omne potens inducere aliquam formam in subiecto susceptivo forme potest inducere formam
						consimilem sub consimili gradu in subiecto eque vel magis disposit, dico quod verum est
						si in illo subiecto nondum induxit formam illam, sed, si induxit in ipsum gradum sibi
						adequatum, non potest isto manente inducere gradum consimilem, quia inductus est gradus
						sibi adequatus; et ideo non sequitur quod agens potens inducere unam partem forme possit
						post inductionem illius illa manente aliam partem equalem inducere.</p>

					<p>Ad decimum concedo quod multe forme absolute eiusdem speciei facientes unam formam
						numero per se erunt simul et adequate in eodem subiecto et, si dicatur quod istud est
						contra <name>Philosophum</name> V <title>Metaphysice</title>, ubi dicit quod duo
						accidentia solo numero differentia in eodem subiecto primo esse non possunt, dico quod
							<name>Aristoteles</name> loquitur de accidentibus non facientibus per se unum in actu,
						et ideo dictum suum non est ad propositum. Et quando dicitur quod, si multe possunt esse
						simul, sequitur quod infinite quicquid sit de consequentia concedo consequens in sensu
						dato, quia, sicut quelibet magnitudo continua est divisibilis in infinitum, et per
						consequens habet partes infinitas, sic et quelibet forma intensibilis suo modo. Omnes
						tamen ille partes faciant unam formam numero per se unam, nec ex hoc sequitur formam
						illam esse infinitam intensive, sicut nec sequitur quod magnitudo continua sit infinita
						extensive. [118vb] </p>

					<p>Potest etiam dici quod quia omnes partes forme faciunt per se unam formam numero non
						remanent actu plures forme numero sicut etiam videmus quod quelibet albedo habet plures
						partes secundum extensionem, quia tamen constituunt unam formam per se non conceditur
						quod ille partes sint plures forme sive plures albedines numero, sed una tantum. Et, si
						sic dicatur, non sequitur plures formas numero simul esse in eodem subiecto, quia partes
						forme non sic remanent actu plures. </p>

					<p>Ad undecimum dico quod non est contra me, quia posui conclusiones de formis
						permanentibus. De motu vero et aliis successivis non loquor pro nunc, quia nondum
						inquisivi qualis sit eorum entitas.</p>

					<p>Ad ultimum primo reduco rationem contra eum, quia vel iste doctor per radium solarem
						intelligit aliquam rem distinctam a lumine, vel non, sed precise luminem causatum a sole
						in illa parte aeris quam sol respicit diametraliter. Si detur primum, ratio nihil
						concludit, quia dicetur quod lumen radii solaris est in radio solari tanquam in
						subiecto, et per consequens non sequitur quod migrat de subiecto in subiectum. Si detur
						secundum, ratio est contra eum, quia ipse supponit in principio illius rationis quod
						continue ad motum solis sit radius in alio et in alio subiecto, quia continue sit, ut
						dicit in alio et alio loco, igitur, si radius non esset nisi lumen quod continue ad
						motum solis, fiat lumen in alio et alio subiecto, et per consequens migrat de subiecto
						in subiectum, quod est inconveniens ad quod deducit.</p>

					<p>Ad rationem igitur potest diversimode respondere secundum quod de ratio solari diversi
						diversimode opinantur. Verum, quia nondum inquisivi qualis sit eius entitas an
						permanens, an successiva, an temporalis, an instantanea, pertranseo quousque pertractem
						de materia ista, quia, si eius entitas non sit permanens sed successiva, patet rationem
						non esse contra conclusionem meam. Aliqui tamen dicunt ad rationem illam quod licet
						accidens intrinsecum et vocant accidens intrinsecum illud quod educitur de potentia
						subiecti cuius est albedo non migrat de subiecto in subiectum naturaliter loquendo.
						Accidens tamen extrinsecum potest migrare de subiecto in subiectum. Et extrinsecum
						vocant illud quod non educitur de potentia subiecti. Eadem enim species, ut dicunt,
						causatur ab obiecto et recipitur in medio et est postea recepta in organo vel in
						potentia et quia lumen est accidens extrinsecum isto modo, quia non consurgit ex aere,
						sed ex sole videtur posse concedi, ut dicunt, quod migret de subiecto in subiectum. Et
						secundum hoc dicetur quod accidentia que non sunt in subiecto realiter, sed solum
						intentionaliter, ut reale distinguitur contra intentionale, possunt migrare de subiecto
						in subiectum etiam naturaliter.</p>

					<p>Opinio <name>Sancti Thome</name> et <name>Egidii</name></p>

					<p>Contra secundam conclusionem est opinio <name>sancti Thome</name> et doctoris nostri
						domini <name>Egidii</name> quam ut plurimum doctores nostri sequuntur et potest ex
						fundamentis eorum contra ipsam argui multipliciter. </p>

					<p>Primo sic: augmentatio potest esse sine generatione, igitur forma potest augmentari
						sine acquisitione nove partis eiusdem forme. Consequentia patet, quia sine generatione
						non potest esse acquisitio eiusdem forme. Antecedens patet, quia augmentatio et
						generatio sunt mutationes disparate, igitur augmentatio poterit esse sine
						generatione.</p>

					<p>Preterea, si forma augetur per acquisitionem nove partis etc, vel illa pars noviter
						acquisita est essentialis forme specifice, vel accidentalis. Si essentialis, sequitur
						quod forma preexistens cui additur non erit in specie illa per se, quia carebat eo quod
						est essentiale illi speciei et quod caret eo quod est essentiale alicui speciei non est
						in specie illa per se. Si accidentalis, sequitur quod non faciat per se unum cum forma
						preexistente, et per consequens non augmentat ipsam.</p>

					<p>Preterea, si forma augetur per acquisitionem nove partis eiusdem forme, sequeretur quod
						unum individuum secundum essentiam suam esset perfectius alio individuo eiusdem. [119ra]
						Consequens est falsum, quia in individuis eiusdem rationis non est ordo essentialis
						secundum perfectionem, igitur et antecedens. Consequentia probatur, quia, si sint due
						albedines equales omnino intensive, et una earum intendatur per acquisitionem nove
						partis eiusdem forme, altera remanente ut prius, patet quod albedo intensa secundum suam
						essentiam esset perfectior alia, et per consequens unum individuum secundum essentiam
						suam perfectius alio eiusdem rationis.</p>

					<p>Preterea, res alba potest fieri albior nulla parte albedinis noviter acquisita, igitur
						albedo potest intendi sine acquisitione nove partis eiusdem forme. Consequentia patet,
						quia nulla res est albior nisi quia eius albedo est intensior. Antecedens probatur, quia
						ad sensum vidimus quod, cum res aliqua alba condensatur, ipsa sit albior et tamen non
						acquiritur nova pars albedinis; ergo etc.</p>

					<p>Preterea, ex minus calido fit magis calidum nulla parte caloris noviter acquisita,
						igitur calor potest intendi sine acquisitione etc. Antecedens est
							<name>Philosophi</name> IV <title>Physicorum</title> dicentis quod ex calido fit magis
						calidum nullo facto in materia calido.</p>

					<p>Responsio ad rationes <name>Ockham</name></p>

					<p>Ad primum istorum dico quod generatio potest accipi tripliciter. Uno modo, pro
						productione alicuius compositi per se existentis. Alio modo, pro productione forme seu
						termini formalis secundum quamlibet sui partem. Tertio, pro productione cuiuscumque
						novi. </p>

					<p>Primo modo concedo quod augmentatio potest esse sine generatione et econverso, et etiam
						secundo, immo naturaliter non potest esse augmentatio cum tali generatione, quia
						augmentatio semper presupponit aliquam partem vel aliquem gradum forme que potest
						augmentari et quod sic generatur secundum quamlibet sui partem producitur, sed sic
						concesso antecedente patet quod non valet consequentia.</p>

					<p>Tertio modo nego antecedens, quia impossibile est vera augmentationem esse sine tali
						generatione, ut patet per deductionem conclusionis mee, licet talis generatio possit
						esse sine tali augmentatione, et per hoc patet qualiter est concedendum quod augmentatio
						et generatio sunt mutationes disparate et qualiter non.</p>

					<p>Ad secundum dico quod illa pars forme noviter acquisita est individuum illius speciei,
						sicut et precedens, et ideo isto modo et non alio quo precedens est essentialis vel
						accidentalis illius speciei. Sed tunc ratio nihil concludit, quia, si concedatur quod
						sit essentialis modo dicto, non sequitur quod forma preexistens cui additur non erat in
						specie per se. Nec probatio valet, quia omnia individua unius speciei isto modo sunt
						essentialia nature specifice, et tamen non sequitur hoc individuum caret illo, igitur
						non est in specie per se. Si vero concedatur quod sit accidentalis modo predicto, patet
						quod non sequitur quod non faciat per se unum cum forma preexistente, quia quelibet alia
						est sic accidentalis nature specifice, et tamen potest facere per se unum cum alia. Dico
						tamen ulterius ad maiorem declarationem quesiti quod illa pars noviter acquisita non est
						essentialis parti preexistenti et tamen essentialis forme totali que ex ipsa et
						preexistenti constituitur sicut preexistens.</p>

					<p>Ad tertium concedo consequens quod albedo intensa secundum suam essentiam est
						perfectior remissa et quando dicitur quod in individuis eiusdem rationis non est ordo
						essentialis secundum perfectionem, dico quod non est verum absolute, sed sic
						intelligendo quod in ipsis non est ordo essentialis qualis est in individuis alterius
						speciei, et hoc est verum, quia in individuis alterius rationis est talis ordo
						universaliter, quia non possunt dari duo individua alterius rationis quin unum sit
						essentialiter perfectius altero. In individuis autem eiusdem rationis non est talis ordo
						universaliter, quia multa talia individua sunt essentialiter eque perfecta. Iterum inter
						individua alterius rationis est talis essentialis ordo quod minus perfectum per sui
						intensionem nunquam poterit adequari perfectioni, non autem individua eiusdem rationis,
						ut patet.</p>

					<p>Ad quartum dico, sicut communiter solet dici, quod aliquid esse albius alio vel uno
						tempore magis quam alio potest intelligi dupliciter: secundum veritatem scilicet et
						existentiam vel solum secundum apparentiam. In secundo sensu concedo antecedens et
						ne-[119rb]-go consequentiam, quia possibile est aliquam rem esse albiorem secundum
						apparentiam eius albedine non intensa, sed in secundo nego antecedens et ad probationem
						dico quod, si res alba que condensatur sit albior secundum veritatem, necesse est
						aliquam partem albedinis esse noviter acquisita. Si vero res alba condensetur et nulla
						pars albedinis de novo acquiratur, dico quod ipsa non est albior secundum veritatem, sed
						solum apparentiam eo quod propter maiorem propinquitatem partium fortius movet
						visum.</p>

					<p>Ad ultimum dico sicut et ad precedens sic quod ex minus calido non fit magis calidum
						secundum veritatem nulla parte caloris noviter acquisita. Et ad auctoritatem dico quod
						non intelligit quod ex minus calido possit fieri magis calidum nulla parte caloris
						noviter acquisita in parte subiecti que non est calida. Et hoc est dictum quod aliquid
						potest fieri magis calidum intensive sine hoc quod fiat magis calidum extensive et quod
						ista sit intentio <name>Philosophi</name> patet per verba immediate sequentia, quia, cum
						dicit quod ex calido fit magis calidum nullo facto in materia calido, statim subdit quod
						non esset calidum quando esset minus calidum quasi dicat quod ex minus calido fiat magis
						calidum nulla parte facta calida que non esset prius calida quando illud erat minus
						calidum, et hoc est verum.</p>

					<p><name>Egidius</name></p>

					<p>Contra tertiam conclusionem potest argui ex fundamento doctoris nostri. </p>

					<p>Primo sic: quia, si gradus adveniens in augmento forme distingueretur realiter a
						priori, sequeretur quod quanto forma esset intensior, tanto esset perfectior et quanto
						esset remissior, tanto esset perfectior, quod est falsum secundum omnes. Consequentia
						probatur, quia quanto forma est compositior, tanto est imperfectior et econverso, quanto
						simplicior, tanto perfectior. Sed, si gradus adveniens in augmento forme distingueretur
						realiter a priori quanto forma esset intensior, tanto esset compositior et quanto
						remissior, tanto simplicior; ergo etc.</p>

					<p>Preterea, si conclusio esset vera, sequeretur quod forma intensa non esset per se una,
						quod est falsum et contra me. Consequentia probatur, quia nunquam ex aliquibus duobus
						sit unum per se nisi unum illorum sit in potentia ad alterum, sed, si illa conclusio sit
						vera, forma intensa constitueretur ex partibus realiter distinctis, quarum una non esset
						in potentia ad alteram, cum forme non sit forma; ergo etc.</p>

					<p>Confirmatur, quia ex duobus in actu non sit unum per se, VII
						<title>Metaphysice</title>, sed quelibet pars forme est aliquid in actu, ergo partes
						forme realiter distinguuntur in forma, et sic forma non erit per se una.</p>

					<p>Ad rationes <name>Ockham</name></p>

					<p>Ad primam nego consequentiam et ad probationem nego maiorem, quia non est verum quod
						forma quanto est compositior, tanto est imperfectior, immo quanto est compositior isto
						modo, tanto est perfectior et quanto simplicior, tanto imperfectior, nec est
						universaliter verum quod omne simplex sit perfectius quolibet composito, aliter materia
						hominis esset perfectior homine, quod est falsum; ergo etc.</p>

					<p>Ad secundam nego consequentiam et ad probationem similiter nego maiorem. Si illa duo
						sint in potentia ad unum tertium, quia, licet ex duobus quorum neutrum est in potentia
						ad alterum, nec ambo ad tertium non fiat unum per se, ex duobus tamen quorum neutrum est
						in potentia ad alterum potest fieri unum per se si ambo sint in potentia ad tertium et
						hoc apparet ad sensum. Videmus enim quod ex duabus aquis fit una aqua ita per se una,
						sicut erat quelibet illarum ex quibus componitur et tamen nulla illarum erat in potentia
						ad alteram, sed quia ambe prius erant in potentia ad constituendum unam aquam totalem
						fit ex ipsis una aqua per se. Et ad confirmationem <name>Philosophi</name> patet quod
						propositio non est vera si sic intelligatur absolute, quia ex duabus aquis quarum
						quelibet est aliquid in actu fit una aqua per se, ut notum est. Intelligenda est ergo
						auctoritas <name>Aristotelis</name> de his que sic sunt duo in actu [119va] quod neutrum
						est in potentia ad alterum, nec ambo ad unum tertium, et tunc non est ad propositum,
						quia partes forme non sunt in potentia ad constituendum unam formam totalem sicut partes
						aque ad constituendum unam aquam totalem.</p>

					<p>Contra conclusionem quartam posset specialiter argui ex tertia, quia, si partes forme
						realiter distinguuntur, ut asserit tertia conclusio, et sunt eiusdem speciei
						specialissime, ut asserit quarta. Sequitur plura accidentia solo numero differentia
						simul esse in eodem subiecto primo, quod non est verum, sed ad illud patet quid dicendum
						ex solutione quarte rationis facte contra primam conclusionem.</p>
				</div>
				<div>
					<head>Ad principalia</head>

					<p>Ad primam reduco primo rationem contrafacientem, quia vel ipse habet pro inconvenienti
						quod nulla forma augeatur, vel non. Si non, ratio est nulla, quia non deducit ad aliquod
						incoveniens. Si sic, ratio est contra eum, quia per eum pars precedens non augetur, quia
						non manet, nec sequens, quia non prefuit, nec totum aggregatum, quia per ipsum ex
						utraque vel penitus aggregatur.</p>

					<p>Ad rationem igitur dico quod formam augeri vel intendi potest intelligi dupliciter. Uno
						modo, quia eadem forma numero que prius fuit minor, nunc sit maior. Alio modo, quod
						forme preexistenti additur aliqua forma similis vel pars forme ex qua constituitur una
						forma maior et perfectior intensive quam sit illa pars precise que prefuit. Et per
						oppositum dupliciter potest intelligi formam diminui vel remitti. Uno modo, quia eadem
						forma numero que prius fuit maior nunc fit minor. Alio modo, quia aliqua pars forme
						tollitur a forma ratione cuius forma que remanet fit minor et imperfectior intensive
						forma illa que prefuit. In primo sensu concedo quod nec caritas, nec aliqua forma mundi
						potest augeri nec minui, quia impossibile est quod eadem caritas seu eadem albedo numero
						nunc sit maior et prius fuit minor vel econverso. Et in isto sensu procedit illa ratio.
						In secundo tamen sensu caritas et omnis forma consimilis quantum est ex se potest minui
						vel augeri, et sic <name>beatus Augustinus</name> et doctores dicunt caritatem augeri,
						quia caritas que nunc est in isto est maior caritate que prefuit in ipso, nec oppositum
						probatur.</p>

					<p>Secundam rationem, si bene deducatur, concedo concludere.</p>
				</div>



			</div>
		</body>
	</text>
</TEI>
